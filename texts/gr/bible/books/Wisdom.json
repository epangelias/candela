{
  "name": "Wisdom",
  "order": 31,
  "chapters": [
    {
      "name": "Wisdom 1",
      "chapter": 1,
      "verses": [
        {
          "name": "Wisdom 1:1",
          "verse": 1,
          "text": "Ἀγαπήσατε δικαιοσύνην οἱ κρίνοντες τὴν γῆν φρονήσατε περὶ τοῦ κυρίου ἐν ἀγαθότητι καὶ ἐν ἁπλότητι καρδίας ζητήσατε αὐτόν "
        },
        {
          "name": "Wisdom 1:2",
          "verse": 2,
          "text": "ὅτι εὑρίσκεται τοῖς μὴ πειράζουσιν αὐτόν ἐμφανίζεται δὲ τοῖς μὴ ἀπιστοῦσιν αὐτῷ "
        },
        {
          "name": "Wisdom 1:3",
          "verse": 3,
          "text": "σκολιοὶ γὰρ λογισμοὶ χωρίζουσιν ἀπὸ θεοῦ δοκιμαζομένη τε ἡ δύναμις ἐλέγχει τοὺς ἄφρονας "
        },
        {
          "name": "Wisdom 1:4",
          "verse": 4,
          "text": "ὅτι εἰς κακότεχνον ψυχὴν οὐκ εἰσελεύσεται σοφία οὐδὲ κατοικήσει ἐν σώματι κατάχρεῳ ἁμαρτίας "
        },
        {
          "name": "Wisdom 1:5",
          "verse": 5,
          "text": "ἅγιον γὰρ πνεῦμα παιδείας φεύξεται δόλον καὶ ἀπαναστήσεται ἀπὸ λογισμῶν ἀσυνέτων καὶ ἐλεγχθήσεται ἐπελθούσης ἀδικίας "
        },
        {
          "name": "Wisdom 1:6",
          "verse": 6,
          "text": "φιλάνθρωπον γὰρ πνεῦμα σοφία καὶ οὐκ ἀθῳώσει βλάσφημον ἀπὸ χειλέων αὐτοῦ ὅτι τῶν νεφρῶν αὐτοῦ μάρτυς ὁ θεὸς καὶ τῆς καρδίας αὐτοῦ ἐπίσκοπος ἀληθὴς καὶ τῆς γλώσσης ἀκουστής "
        },
        {
          "name": "Wisdom 1:7",
          "verse": 7,
          "text": "ὅτι πνεῦμα κυρίου πεπλήρωκεν τὴν οἰκουμένην καὶ τὸ συνέχον τὰ πάντα γνῶσιν ἔχει φωνῆς "
        },
        {
          "name": "Wisdom 1:8",
          "verse": 8,
          "text": "διὰ τοῦτο φθεγγόμενος ἄδικα οὐδεὶς μὴ λάθῃ οὐδὲ μὴ παροδεύσῃ αὐτὸν ἐλέγχουσα ἡ δίκη "
        },
        {
          "name": "Wisdom 1:9",
          "verse": 9,
          "text": "ἐν γὰρ διαβουλίοις ἀσεβοῦς ἐξέτασις ἔσται λόγων δὲ αὐτοῦ ἀκοὴ πρὸς κύριον ἥξει εἰς ἔλεγχον ἀνομημάτων αὐτοῦ "
        },
        {
          "name": "Wisdom 1:10",
          "verse": 10,
          "text": "ὅτι οὖς ζηλώσεως ἀκροᾶται τὰ πάντα καὶ θροῦς γογγυσμῶν οὐκ ἀποκρύπτεται "
        },
        {
          "name": "Wisdom 1:11",
          "verse": 11,
          "text": "φυλάξασθε τοίνυν γογγυσμὸν ἀνωφελῆ καὶ ἀπὸ καταλαλιᾶς φείσασθε γλώσσης ὅτι φθέγμα λαθραῖον κενὸν οὐ πορεύσεται στόμα δὲ καταψευδόμενον ἀναιρεῖ ψυχήν "
        },
        {
          "name": "Wisdom 1:12",
          "verse": 12,
          "text": "μὴ ζηλοῦτε θάνατον ἐν πλάνῃ ζωῆς ὑμῶν μηδὲ ἐπισπᾶσθε ὄλεθρον ἐν ἔργοις χειρῶν ὑμῶν "
        },
        {
          "name": "Wisdom 1:13",
          "verse": 13,
          "text": "ὅτι ὁ θεὸς θάνατον οὐκ ἐποίησεν οὐδὲ τέρπεται ἐπ’ ἀπωλείᾳ ζώντων "
        },
        {
          "name": "Wisdom 1:14",
          "verse": 14,
          "text": "ἔκτισεν γὰρ εἰς τὸ εἶναι τὰ πάντα καὶ σωτήριοι αἱ γενέσεις τοῦ κόσμου καὶ οὐκ ἔστιν ἐν αὐταῖς φάρμακον ὀλέθρου οὔτε ᾅδου βασίλειον ἐπὶ γῆς "
        },
        {
          "name": "Wisdom 1:15",
          "verse": 15,
          "text": "δικαιοσύνη γὰρ ἀθάνατός ἐστιν "
        },
        {
          "name": "Wisdom 1:16",
          "verse": 16,
          "text": "ἀσεβεῖς δὲ ταῖς χερσὶν καὶ τοῖς λόγοις προσεκαλέσαντο αὐτόν φίλον ἡγησάμενοι αὐτὸν ἐτάκησαν καὶ συνθήκην ἔθεντο πρὸς αὐτόν ὅτι ἄξιοί εἰσιν τῆς ἐκείνου μερίδος εἶναι "
        }
      ]
    },
    {
      "name": "Wisdom 2",
      "chapter": 2,
      "verses": [
        {
          "name": "Wisdom 2:1",
          "verse": 1,
          "text": "εἶπον γὰρ ἐν ἑαυτοῖς λογισάμενοι οὐκ ὀρθῶς ὀλίγος ἐστὶν καὶ λυπηρὸς ὁ βίος ἡμῶν καὶ οὐκ ἔστιν ἴασις ἐν τελευτῇ ἀνθρώπου καὶ οὐκ ἐγνώσθη ὁ ἀναλύσας ἐξ ᾅδου "
        },
        {
          "name": "Wisdom 2:2",
          "verse": 2,
          "text": "ὅτι αὐτοσχεδίως ἐγενήθημεν καὶ μετὰ τοῦτο ἐσόμεθα ὡς οὐχ ὑπάρξαντες ὅτι καπνὸς ἡ πνοὴ ἐν ῥισὶν ἡμῶν καὶ ὁ λόγος σπινθὴρ ἐν κινήσει καρδίας ἡμῶν "
        },
        {
          "name": "Wisdom 2:3",
          "verse": 3,
          "text": "οὗ σβεσθέντος τέφρα ἀποβήσεται τὸ σῶμα καὶ τὸ πνεῦμα διαχυθήσεται ὡς χαῦνος ἀήρ "
        },
        {
          "name": "Wisdom 2:4",
          "verse": 4,
          "text": "καὶ τὸ ὄνομα ἡμῶν ἐπιλησθήσεται ἐν χρόνῳ καὶ οὐθεὶς μνημονεύσει τῶν ἔργων ἡμῶν καὶ παρελεύσεται ὁ βίος ἡμῶν ὡς ἴχνη νεφέλης καὶ ὡς ὁμίχλη διασκεδασθήσεται διωχθεῖσα ὑπὸ ἀκτίνων ἡλίου καὶ ὑπὸ θερμότητος αὐτοῦ βαρυνθεῖσα "
        },
        {
          "name": "Wisdom 2:5",
          "verse": 5,
          "text": "σκιᾶς γὰρ πάροδος ὁ καιρὸς ἡμῶν καὶ οὐκ ἔστιν ἀναποδισμὸς τῆς τελευτῆς ἡμῶν ὅτι κατεσφραγίσθη καὶ οὐδεὶς ἀναστρέφει "
        },
        {
          "name": "Wisdom 2:6",
          "verse": 6,
          "text": "δεῦτε οὖν καὶ ἀπολαύσωμεν τῶν ὄντων ἀγαθῶν καὶ χρησώμεθα τῇ κτίσει ὡς ἐν νεότητι σπουδαίως "
        },
        {
          "name": "Wisdom 2:7",
          "verse": 7,
          "text": "οἴνου πολυτελοῦς καὶ μύρων πλησθῶμεν καὶ μὴ παροδευσάτω ἡμᾶς ἄνθος ἔαρος "
        },
        {
          "name": "Wisdom 2:8",
          "verse": 8,
          "text": "στεψώμεθα ῥόδων κάλυξιν πρὶν ἢ μαρανθῆναι "
        },
        {
          "name": "Wisdom 2:9",
          "verse": 9,
          "text": "μηδεὶς ἡμῶν ἄμοιρος ἔστω τῆς ἡμετέρας ἀγερωχίας πανταχῇ καταλίπωμεν σύμβολα τῆς εὐφροσύνης ὅτι αὕτη ἡ μερὶς ἡμῶν καὶ ὁ κλῆρος οὗτος "
        },
        {
          "name": "Wisdom 2:10",
          "verse": 10,
          "text": "καταδυναστεύσωμεν πένητα δίκαιον μὴ φεισώμεθα χήρας μηδὲ πρεσβύτου ἐντραπῶμεν πολιὰς πολυχρονίους "
        },
        {
          "name": "Wisdom 2:11",
          "verse": 11,
          "text": "ἔστω δὲ ἡμῶν ἡ ἰσχὺς νόμος τῆς δικαιοσύνης τὸ γὰρ ἀσθενὲς ἄχρηστον ἐλέγχεται "
        },
        {
          "name": "Wisdom 2:12",
          "verse": 12,
          "text": "ἐνεδρεύσωμεν τὸν δίκαιον ὅτι δύσχρηστος ἡμῖν ἐστιν καὶ ἐναντιοῦται τοῖς ἔργοις ἡμῶν καὶ ὀνειδίζει ἡμῖν ἁμαρτήματα νόμου καὶ ἐπιφημίζει ἡμῖν ἁμαρτήματα παιδείας ἡμῶν "
        },
        {
          "name": "Wisdom 2:13",
          "verse": 13,
          "text": "ἐπαγγέλλεται γνῶσιν ἔχειν θεοῦ καὶ παῖδα κυρίου ἑαυτὸν ὀνομάζει "
        },
        {
          "name": "Wisdom 2:14",
          "verse": 14,
          "text": "ἐγένετο ἡμῖν εἰς ἔλεγχον ἐννοιῶν ἡμῶν βαρύς ἐστιν ἡμῖν καὶ βλεπόμενος "
        },
        {
          "name": "Wisdom 2:15",
          "verse": 15,
          "text": "ὅτι ἀνόμοιος τοῖς ἄλλοις ὁ βίος αὐτοῦ καὶ ἐξηλλαγμέναι αἱ τρίβοι αὐτοῦ "
        },
        {
          "name": "Wisdom 2:16",
          "verse": 16,
          "text": "εἰς κίβδηλον ἐλογίσθημεν αὐτῷ καὶ ἀπέχεται τῶν ὁδῶν ἡμῶν ὡς ἀπὸ ἀκαθαρσιῶν μακαρίζει ἔσχατα δικαίων καὶ ἀλαζονεύεται πατέρα θεόν "
        },
        {
          "name": "Wisdom 2:17",
          "verse": 17,
          "text": "ἴδωμεν εἰ οἱ λόγοι αὐτοῦ ἀληθεῖς καὶ πειράσωμεν τὰ ἐν ἐκβάσει αὐτοῦ "
        },
        {
          "name": "Wisdom 2:18",
          "verse": 18,
          "text": "εἰ γάρ ἐστιν ὁ δίκαιος υἱὸς θεοῦ ἀντιλήμψεται αὐτοῦ καὶ ῥύσεται αὐτὸν ἐκ χειρὸς ἀνθεστηκότων "
        },
        {
          "name": "Wisdom 2:19",
          "verse": 19,
          "text": "ὕβρει καὶ βασάνῳ ἐτάσωμεν αὐτόν ἵνα γνῶμεν τὴν ἐπιείκειαν αὐτοῦ καὶ δοκιμάσωμεν τὴν ἀνεξικακίαν αὐτοῦ "
        },
        {
          "name": "Wisdom 2:20",
          "verse": 20,
          "text": "θανάτῳ ἀσχήμονι καταδικάσωμεν αὐτόν ἔσται γὰρ αὐτοῦ ἐπισκοπὴ ἐκ λόγων αὐτοῦ "
        },
        {
          "name": "Wisdom 2:21",
          "verse": 21,
          "text": "ταῦτα ἐλογίσαντο καὶ ἐπλανήθησαν ἀπετύφλωσεν γὰρ αὐτοὺς ἡ κακία αὐτῶν "
        },
        {
          "name": "Wisdom 2:22",
          "verse": 22,
          "text": "καὶ οὐκ ἔγνωσαν μυστήρια θεοῦ οὐδὲ μισθὸν ἤλπισαν ὁσιότητος οὐδὲ ἔκριναν γέρας ψυχῶν ἀμώμων "
        },
        {
          "name": "Wisdom 2:23",
          "verse": 23,
          "text": "ὅτι ὁ θεὸς ἔκτισεν τὸν ἄνθρωπον ἐπ’ ἀφθαρσίᾳ καὶ εἰκόνα τῆς ἰδίας ἀϊδιότητος ἐποίησεν αὐτόν "
        },
        {
          "name": "Wisdom 2:24",
          "verse": 24,
          "text": "φθόνῳ δὲ διαβόλου θάνατος εἰσῆλθεν εἰς τὸν κόσμον πειράζουσιν δὲ αὐτὸν οἱ τῆς ἐκείνου μερίδος ὄντες "
        },
        {
          "name": "Wisdom 2:25",
          "verse": 25,
          "text": ""
        }
      ]
    },
    {
      "name": "Wisdom 3",
      "chapter": 3,
      "verses": [
        {
          "name": "Wisdom 3:1",
          "verse": 1,
          "text": "δικαίων δὲ ψυχαὶ ἐν χειρὶ θεοῦ καὶ οὐ μὴ ἅψηται αὐτῶν βάσανος "
        },
        {
          "name": "Wisdom 3:2",
          "verse": 2,
          "text": "ἔδοξαν ἐν ὀφθαλμοῖς ἀφρόνων τεθνάναι καὶ ἐλογίσθη κάκωσις ἡ ἔξοδος αὐτῶν "
        },
        {
          "name": "Wisdom 3:3",
          "verse": 3,
          "text": "καὶ ἡ ἀφ’ ἡμῶν πορεία σύντριμμα οἱ δέ εἰσιν ἐν εἰρήνῃ "
        },
        {
          "name": "Wisdom 3:4",
          "verse": 4,
          "text": "καὶ γὰρ ἐν ὄψει ἀνθρώπων ἐὰν κολασθῶσιν ἡ ἐλπὶς αὐτῶν ἀθανασίας πλήρης "
        },
        {
          "name": "Wisdom 3:5",
          "verse": 5,
          "text": "καὶ ὀλίγα παιδευθέντες μεγάλα εὐεργετηθήσονται ὅτι ὁ θεὸς ἐπείρασεν αὐτοὺς καὶ εὗρεν αὐτοὺς ἀξίους ἑαυτοῦ "
        },
        {
          "name": "Wisdom 3:6",
          "verse": 6,
          "text": "ὡς χρυσὸν ἐν χωνευτηρίῳ ἐδοκίμασεν αὐτοὺς καὶ ὡς ὁλοκάρπωμα θυσίας προσεδέξατο αὐτούς "
        },
        {
          "name": "Wisdom 3:7",
          "verse": 7,
          "text": "καὶ ἐν καιρῷ ἐπισκοπῆς αὐτῶν ἀναλάμψουσιν καὶ ὡς σπινθῆρες ἐν καλάμῃ διαδραμοῦνται "
        },
        {
          "name": "Wisdom 3:8",
          "verse": 8,
          "text": "κρινοῦσιν ἔθνη καὶ κρατήσουσιν λαῶν καὶ βασιλεύσει αὐτῶν κύριος εἰς τοὺς αἰῶνας "
        },
        {
          "name": "Wisdom 3:9",
          "verse": 9,
          "text": "οἱ πεποιθότες ἐπ’ αὐτῷ συνήσουσιν ἀλήθειαν καὶ οἱ πιστοὶ ἐν ἀγάπῃ προσμενοῦσιν αὐτῷ ὅτι χάρις καὶ ἔλεος τοῖς ἐκλεκτοῖς αὐτοῦ "
        },
        {
          "name": "Wisdom 3:10",
          "verse": 10,
          "text": "οἱ δὲ ἀσεβεῖς καθὰ ἐλογίσαντο ἕξουσιν ἐπιτιμίαν οἱ ἀμελήσαντες τοῦ δικαίου καὶ τοῦ κυρίου ἀποστάντες "
        },
        {
          "name": "Wisdom 3:11",
          "verse": 11,
          "text": "σοφίαν γὰρ καὶ παιδείαν ὁ ἐξουθενῶν ταλαίπωρος καὶ κενὴ ἡ ἐλπὶς αὐτῶν καὶ οἱ κόποι ἀνόνητοι καὶ ἄχρηστα τὰ ἔργα αὐτῶν "
        },
        {
          "name": "Wisdom 3:12",
          "verse": 12,
          "text": "αἱ γυναῖκες αὐτῶν ἄφρονες καὶ πονηρὰ τὰ τέκνα αὐτῶν ἐπικατάρατος ἡ γένεσις αὐτῶν "
        },
        {
          "name": "Wisdom 3:13",
          "verse": 13,
          "text": "ὅτι μακαρία στεῖρα ἡ ἀμίαντος ἥτις οὐκ ἔγνω κοίτην ἐν παραπτώματι ἕξει καρπὸν ἐν ἐπισκοπῇ ψυχῶν "
        },
        {
          "name": "Wisdom 3:14",
          "verse": 14,
          "text": "καὶ εὐνοῦχος ὁ μὴ ἐργασάμενος ἐν χειρὶ ἀνόμημα μηδὲ ἐνθυμηθεὶς κατὰ τοῦ κυρίου πονηρά δοθήσεται γὰρ αὐτῷ τῆς πίστεως χάρις ἐκλεκτὴ καὶ κλῆρος ἐν ναῷ κυρίου θυμηρέστερος "
        },
        {
          "name": "Wisdom 3:15",
          "verse": 15,
          "text": "ἀγαθῶν γὰρ πόνων καρπὸς εὐκλεής καὶ ἀδιάπτωτος ἡ ῥίζα τῆς φρονήσεως "
        },
        {
          "name": "Wisdom 3:16",
          "verse": 16,
          "text": "τέκνα δὲ μοιχῶν ἀτέλεστα ἔσται καὶ ἐκ παρανόμου κοίτης σπέρμα ἀφανισθήσεται "
        },
        {
          "name": "Wisdom 3:17",
          "verse": 17,
          "text": "ἐάν τε γὰρ μακρόβιοι γένωνται εἰς οὐθὲν λογισθήσονται καὶ ἄτιμον ἐπ’ ἐσχάτων τὸ γῆρας αὐτῶν "
        },
        {
          "name": "Wisdom 3:18",
          "verse": 18,
          "text": "ἐάν τε ὀξέως τελευτήσωσιν οὐχ ἕξουσιν ἐλπίδα οὐδὲ ἐν ἡμέρᾳ διαγνώσεως παραμύθιον "
        },
        {
          "name": "Wisdom 3:19",
          "verse": 19,
          "text": "γενεᾶς γὰρ ἀδίκου χαλεπὰ τὰ τέλη "
        }
      ]
    },
    {
      "name": "Wisdom 4",
      "chapter": 4,
      "verses": [
        {
          "name": "Wisdom 4:1",
          "verse": 1,
          "text": "κρείσσων ἀτεκνία μετὰ ἀρετῆς ἀθανασία γάρ ἐστιν ἐν μνήμῃ αὐτῆς ὅτι καὶ παρὰ θεῷ γινώσκεται καὶ παρὰ ἀνθρώποις "
        },
        {
          "name": "Wisdom 4:2",
          "verse": 2,
          "text": "παροῦσάν τε μιμοῦνται αὐτὴν καὶ ποθοῦσιν ἀπελθοῦσαν καὶ ἐν τῷ αἰῶνι στεφανηφοροῦσα πομπεύει τὸν τῶν ἀμιάντων ἄθλων ἀγῶνα νικήσασα "
        },
        {
          "name": "Wisdom 4:3",
          "verse": 3,
          "text": "πολύγονον δὲ ἀσεβῶν πλῆθος οὐ χρησιμεύσει καὶ ἐκ νόθων μοσχευμάτων οὐ δώσει ῥίζαν εἰς βάθος οὐδὲ ἀσφαλῆ βάσιν ἑδράσει "
        },
        {
          "name": "Wisdom 4:4",
          "verse": 4,
          "text": "κἂν γὰρ ἐν κλάδοις πρὸς καιρὸν ἀναθάλῃ ἐπισφαλῶς βεβηκότα ὑπὸ ἀνέμου σαλευθήσεται καὶ ὑπὸ βίας ἀνέμων ἐκριζωθήσεται "
        },
        {
          "name": "Wisdom 4:5",
          "verse": 5,
          "text": "περικλασθήσονται κλῶνες ἀτέλεστοι καὶ ὁ καρπὸς αὐτῶν ἄχρηστος ἄωρος εἰς βρῶσιν καὶ εἰς οὐθὲν ἐπιτήδειος "
        },
        {
          "name": "Wisdom 4:6",
          "verse": 6,
          "text": "ἐκ γὰρ ἀνόμων ὕπνων τέκνα γεννώμενα μάρτυρές εἰσιν πονηρίας κατὰ γονέων ἐν ἐξετασμῷ αὐτῶν "
        },
        {
          "name": "Wisdom 4:7",
          "verse": 7,
          "text": "δίκαιος δὲ ἐὰν φθάσῃ τελευτῆσαι ἐν ἀναπαύσει ἔσται "
        },
        {
          "name": "Wisdom 4:8",
          "verse": 8,
          "text": "γῆρας γὰρ τίμιον οὐ τὸ πολυχρόνιον οὐδὲ ἀριθμῷ ἐτῶν μεμέτρηται "
        },
        {
          "name": "Wisdom 4:9",
          "verse": 9,
          "text": "πολιὰ δέ ἐστιν φρόνησις ἀνθρώποις καὶ ἡλικία γήρως βίος ἀκηλίδωτος "
        },
        {
          "name": "Wisdom 4:10",
          "verse": 10,
          "text": "εὐάρεστος θεῷ γενόμενος ἠγαπήθη καὶ ζῶν μεταξὺ ἁμαρτωλῶν μετετέθη "
        },
        {
          "name": "Wisdom 4:11",
          "verse": 11,
          "text": "ἡρπάγη μὴ κακία ἀλλάξῃ σύνεσιν αὐτοῦ ἢ δόλος ἀπατήσῃ ψυχὴν αὐτοῦ "
        },
        {
          "name": "Wisdom 4:12",
          "verse": 12,
          "text": "βασκανία γὰρ φαυλότητος ἀμαυροῖ τὰ καλά καὶ ῥεμβασμὸς ἐπιθυμίας μεταλλεύει νοῦν ἄκακον "
        },
        {
          "name": "Wisdom 4:13",
          "verse": 13,
          "text": "τελειωθεὶς ἐν ὀλίγῳ ἐπλήρωσεν χρόνους μακρούς "
        },
        {
          "name": "Wisdom 4:14",
          "verse": 14,
          "text": "ἀρεστὴ γὰρ ἦν κυρίῳ ἡ ψυχὴ αὐτοῦ διὰ τοῦτο ἔσπευσεν ἐκ μέσου πονηρίας οἱ δὲ λαοὶ ἰδόντες καὶ μὴ νοήσαντες μηδὲ θέντες ἐπὶ διανοίᾳ τὸ τοιοῦτο "
        },
        {
          "name": "Wisdom 4:15",
          "verse": 15,
          "text": "ὅτι χάρις καὶ ἔλεος ἐν τοῖς ἐκλεκτοῖς αὐτοῦ καὶ ἐπισκοπὴ ἐν τοῖς ὁσίοις αὐτοῦ "
        },
        {
          "name": "Wisdom 4:16",
          "verse": 16,
          "text": "κατακρινεῖ δὲ δίκαιος καμὼν τοὺς ζῶντας ἀσεβεῖς καὶ νεότης τελεσθεῖσα ταχέως πολυετὲς γῆρας ἀδίκου "
        },
        {
          "name": "Wisdom 4:17",
          "verse": 17,
          "text": "ὄψονται γὰρ τελευτὴν σοφοῦ καὶ οὐ νοήσουσιν τί ἐβουλεύσατο περὶ αὐτοῦ καὶ εἰς τί ἠσφαλίσατο αὐτὸν ὁ κύριος "
        },
        {
          "name": "Wisdom 4:18",
          "verse": 18,
          "text": "ὄψονται καὶ ἐξουθενήσουσιν αὐτοὺς δὲ ὁ κύριος ἐκγελάσεται "
        },
        {
          "name": "Wisdom 4:19",
          "verse": 19,
          "text": "καὶ ἔσονται μετὰ τοῦτο εἰς πτῶμα ἄτιμον καὶ εἰς ὕβριν ἐν νεκροῖς δῑ αἰῶνος ὅτι ῥήξει αὐτοὺς ἀφώνους πρηνεῖς καὶ σαλεύσει αὐτοὺς ἐκ θεμελίων καὶ ἕως ἐσχάτου χερσωθήσονται καὶ ἔσονται ἐν ὀδύνῃ καὶ ἡ μνήμη αὐτῶν ἀπολεῖται "
        },
        {
          "name": "Wisdom 4:20",
          "verse": 20,
          "text": "ἐλεύσονται ἐν συλλογισμῷ ἁμαρτημάτων αὐτῶν δειλοί καὶ ἐλέγξει αὐτοὺς ἐξ ἐναντίας τὰ ἀνομήματα αὐτῶν "
        }
      ]
    },
    {
      "name": "Wisdom 5",
      "chapter": 5,
      "verses": [
        {
          "name": "Wisdom 5:1",
          "verse": 1,
          "text": "τότε στήσεται ἐν παρρησίᾳ πολλῇ ὁ δίκαιος κατὰ πρόσωπον τῶν θλιψάντων αὐτὸν καὶ τῶν ἀθετούντων τοὺς πόνους αὐτοῦ "
        },
        {
          "name": "Wisdom 5:2",
          "verse": 2,
          "text": "ἰδόντες ταραχθήσονται φόβῳ δεινῷ καὶ ἐκστήσονται ἐπὶ τῷ παραδόξῳ τῆς σωτηρίας "
        },
        {
          "name": "Wisdom 5:3",
          "verse": 3,
          "text": "ἐροῦσιν ἐν ἑαυτοῖς μετανοοῦντες καὶ διὰ στενοχωρίαν πνεύματος στενάξονται καὶ ἐροῦσιν "
        },
        {
          "name": "Wisdom 5:4",
          "verse": 4,
          "text": "οὗτος ἦν ὃν ἔσχομέν ποτε εἰς γέλωτα καὶ εἰς παραβολὴν ὀνειδισμοῦ οἱ ἄφρονες τὸν βίον αὐτοῦ ἐλογισάμεθα μανίαν καὶ τὴν τελευτὴν αὐτοῦ ἄτιμον "
        },
        {
          "name": "Wisdom 5:5",
          "verse": 5,
          "text": "πῶς κατελογίσθη ἐν υἱοῖς θεοῦ καὶ ἐν ἁγίοις ὁ κλῆρος αὐτοῦ ἐστιν "
        },
        {
          "name": "Wisdom 5:6",
          "verse": 6,
          "text": "ἄρα ἐπλανήθημεν ἀπὸ ὁδοῦ ἀληθείας καὶ τὸ τῆς δικαιοσύνης φῶς οὐκ ἐπέλαμψεν ἡμῖν καὶ ὁ ἥλιος οὐκ ἀνέτειλεν ἡμῖν "
        },
        {
          "name": "Wisdom 5:7",
          "verse": 7,
          "text": "ἀνομίας ἐνεπλήσθημεν τρίβοις καὶ ἀπωλείας καὶ διωδεύσαμεν ἐρήμους ἀβάτους τὴν δὲ ὁδὸν κυρίου οὐκ ἐπέγνωμεν "
        },
        {
          "name": "Wisdom 5:8",
          "verse": 8,
          "text": "τί ὠφέλησεν ἡμᾶς ἡ ὑπερηφανία καὶ τί πλοῦτος μετὰ ἀλαζονείας συμβέβληται ἡμῖν "
        },
        {
          "name": "Wisdom 5:9",
          "verse": 9,
          "text": "παρῆλθεν ἐκεῖνα πάντα ὡς σκιὰ καὶ ὡς ἀγγελία παρατρέχουσα "
        },
        {
          "name": "Wisdom 5:10",
          "verse": 10,
          "text": "ὡς ναῦς διερχομένη κυμαινόμενον ὕδωρ ἧς διαβάσης οὐκ ἔστιν ἴχνος εὑρεῖν οὐδὲ ἀτραπὸν τρόπιος αὐτῆς ἐν κύμασιν "
        },
        {
          "name": "Wisdom 5:11",
          "verse": 11,
          "text": "ἢ ὡς ὀρνέου διιπτάντος ἀέρα οὐθὲν εὑρίσκεται τεκμήριον πορείας πληγῇ δὲ μαστιζόμενον ταρσῶν πνεῦμα κοῦφον καὶ σχιζόμενον βίᾳ ῥοίζου κινουμένων πτερύγων διωδεύθη καὶ μετὰ τοῦτο οὐχ εὑρέθη σημεῖον ἐπιβάσεως ἐν αὐτῷ "
        },
        {
          "name": "Wisdom 5:12",
          "verse": 12,
          "text": "ἢ ὡς βέλους βληθέντος ἐπὶ σκοπὸν τμηθεὶς ὁ ἀὴρ εὐθέως εἰς ἑαυτὸν ἀνελύθη ὡς ἀγνοῆσαι τὴν δίοδον αὐτοῦ "
        },
        {
          "name": "Wisdom 5:13",
          "verse": 13,
          "text": "οὕτως καὶ ἡμεῖς γεννηθέντες ἐξελίπομεν καὶ ἀρετῆς μὲν σημεῖον οὐδὲν ἔσχομεν δεῖξαι ἐν δὲ τῇ κακίᾳ ἡμῶν κατεδαπανήθημεν "
        },
        {
          "name": "Wisdom 5:14",
          "verse": 14,
          "text": "ὅτι ἐλπὶς ἀσεβοῦς ὡς φερόμενος χνοῦς ὑπὸ ἀνέμου καὶ ὡς πάχνη ὑπὸ λαίλαπος διωχθεῖσα λεπτὴ καὶ ὡς καπνὸς ὑπὸ ἀνέμου διεχύθη καὶ ὡς μνεία καταλύτου μονοημέρου παρώδευσεν "
        },
        {
          "name": "Wisdom 5:15",
          "verse": 15,
          "text": "δίκαιοι δὲ εἰς τὸν αἰῶνα ζῶσιν καὶ ἐν κυρίῳ ὁ μισθὸς αὐτῶν καὶ ἡ φροντὶς αὐτῶν παρὰ ὑψίστῳ "
        },
        {
          "name": "Wisdom 5:16",
          "verse": 16,
          "text": "διὰ τοῦτο λήμψονται τὸ βασίλειον τῆς εὐπρεπείας καὶ τὸ διάδημα τοῦ κάλλους ἐκ χειρὸς κυρίου ὅτι τῇ δεξιᾷ σκεπάσει αὐτοὺς καὶ τῷ βραχίονι ὑπερασπιεῖ αὐτῶν "
        },
        {
          "name": "Wisdom 5:17",
          "verse": 17,
          "text": "λήμψεται πανοπλίαν τὸν ζῆλον αὐτοῦ καὶ ὁπλοποιήσει τὴν κτίσιν εἰς ἄμυναν ἐχθρῶν "
        },
        {
          "name": "Wisdom 5:18",
          "verse": 18,
          "text": "ἐνδύσεται θώρακα δικαιοσύνην καὶ περιθήσεται κόρυθα κρίσιν ἀνυπόκριτον "
        },
        {
          "name": "Wisdom 5:19",
          "verse": 19,
          "text": "λήμψεται ἀσπίδα ἀκαταμάχητον ὁσιότητα "
        },
        {
          "name": "Wisdom 5:20",
          "verse": 20,
          "text": "ὀξυνεῖ δὲ ἀπότομον ὀργὴν εἰς ῥομφαίαν συνεκπολεμήσει δὲ αὐτῷ ὁ κόσμος ἐπὶ τοὺς παράφρονας "
        },
        {
          "name": "Wisdom 5:21",
          "verse": 21,
          "text": "πορεύσονται εὔστοχοι βολίδες ἀστραπῶν καὶ ὡς ἀπὸ εὐκύκλου τόξου τῶν νεφῶν ἐπὶ σκοπὸν ἁλοῦνται "
        },
        {
          "name": "Wisdom 5:22",
          "verse": 22,
          "text": "καὶ ἐκ πετροβόλου θυμοῦ πλήρεις ῥιφήσονται χάλαζαι ἀγανακτήσει κατ’ αὐτῶν ὕδωρ θαλάσσης ποταμοὶ δὲ συγκλύσουσιν ἀποτόμως "
        },
        {
          "name": "Wisdom 5:23",
          "verse": 23,
          "text": "ἀντιστήσεται αὐτοῖς πνεῦμα δυνάμεως καὶ ὡς λαῖλαψ ἐκλικμήσει αὐτούς καὶ ἐρημώσει πᾶσαν τὴν γῆν ἀνομία καὶ ἡ κακοπραγία περιτρέψει θρόνους δυναστῶν "
        },
        {
          "name": "Wisdom 5:24",
          "verse": 24,
          "text": ""
        }
      ]
    },
    {
      "name": "Wisdom 6",
      "chapter": 6,
      "verses": [
        {
          "name": "Wisdom 6:1",
          "verse": 1,
          "text": "ἀκούσατε οὖν βασιλεῖς καὶ σύνετε μάθετε δικασταὶ περάτων γῆς "
        },
        {
          "name": "Wisdom 6:2",
          "verse": 2,
          "text": "ἐνωτίσασθε οἱ κρατοῦντες πλήθους καὶ γεγαυρωμένοι ἐπὶ ὄχλοις ἐθνῶν "
        },
        {
          "name": "Wisdom 6:3",
          "verse": 3,
          "text": "ὅτι ἐδόθη παρὰ κυρίου ἡ κράτησις ὑμῖν καὶ ἡ δυναστεία παρὰ ὑψίστου ὃς ἐξετάσει ὑμῶν τὰ ἔργα καὶ τὰς βουλὰς διερευνήσει "
        },
        {
          "name": "Wisdom 6:4",
          "verse": 4,
          "text": "ὅτι ὑπηρέται ὄντες τῆς αὐτοῦ βασιλείας οὐκ ἐκρίνατε ὀρθῶς οὐδὲ ἐφυλάξατε νόμον οὐδὲ κατὰ τὴν βουλὴν τοῦ θεοῦ ἐπορεύθητε "
        },
        {
          "name": "Wisdom 6:5",
          "verse": 5,
          "text": "φρικτῶς καὶ ταχέως ἐπιστήσεται ὑμῖν ὅτι κρίσις ἀπότομος ἐν τοῖς ὑπερέχουσιν γίνεται "
        },
        {
          "name": "Wisdom 6:6",
          "verse": 6,
          "text": "ὁ γὰρ ἐλάχιστος συγγνωστός ἐστιν ἐλέους δυνατοὶ δὲ δυνατῶς ἐτασθήσονται "
        },
        {
          "name": "Wisdom 6:7",
          "verse": 7,
          "text": "οὐ γὰρ ὑποστελεῖται πρόσωπον ὁ πάντων δεσπότης οὐδὲ ἐντραπήσεται μέγεθος ὅτι μικρὸν καὶ μέγαν αὐτὸς ἐποίησεν ὁμοίως τε προνοεῖ περὶ πάντων "
        },
        {
          "name": "Wisdom 6:8",
          "verse": 8,
          "text": "τοῖς δὲ κραταιοῖς ἰσχυρὰ ἐφίσταται ἔρευνα "
        },
        {
          "name": "Wisdom 6:9",
          "verse": 9,
          "text": "πρὸς ὑμᾶς οὖν ὦ τύραννοι οἱ λόγοι μου ἵνα μάθητε σοφίαν καὶ μὴ παραπέσητε "
        },
        {
          "name": "Wisdom 6:10",
          "verse": 10,
          "text": "οἱ γὰρ φυλάξαντες ὁσίως τὰ ὅσια ὁσιωθήσονται καὶ οἱ διδαχθέντες αὐτὰ εὑρήσουσιν ἀπολογίαν "
        },
        {
          "name": "Wisdom 6:11",
          "verse": 11,
          "text": "ἐπιθυμήσατε οὖν τῶν λόγων μου ποθήσατε καὶ παιδευθήσεσθε "
        },
        {
          "name": "Wisdom 6:12",
          "verse": 12,
          "text": "λαμπρὰ καὶ ἀμάραντός ἐστιν ἡ σοφία καὶ εὐχερῶς θεωρεῖται ὑπὸ τῶν ἀγαπώντων αὐτὴν καὶ εὑρίσκεται ὑπὸ τῶν ζητούντων αὐτήν "
        },
        {
          "name": "Wisdom 6:13",
          "verse": 13,
          "text": "φθάνει τοὺς ἐπιθυμοῦντας προγνωσθῆναι "
        },
        {
          "name": "Wisdom 6:14",
          "verse": 14,
          "text": "ὁ ὀρθρίσας πρὸς αὐτὴν οὐ κοπιάσει πάρεδρον γὰρ εὑρήσει τῶν πυλῶν αὐτοῦ "
        },
        {
          "name": "Wisdom 6:15",
          "verse": 15,
          "text": "τὸ γὰρ ἐνθυμηθῆναι περὶ αὐτῆς φρονήσεως τελειότης καὶ ὁ ἀγρυπνήσας δῑ αὐτὴν ταχέως ἀμέριμνος ἔσται "
        },
        {
          "name": "Wisdom 6:16",
          "verse": 16,
          "text": "ὅτι τοὺς ἀξίους αὐτῆς αὐτὴ περιέρχεται ζητοῦσα καὶ ἐν ταῖς τρίβοις φαντάζεται αὐτοῖς εὐμενῶς καὶ ἐν πάσῃ ἐπινοίᾳ ὑπαντᾷ αὐτοῖς "
        },
        {
          "name": "Wisdom 6:17",
          "verse": 17,
          "text": "ἀρχὴ γὰρ αὐτῆς ἡ ἀληθεστάτη παιδείας ἐπιθυμία φροντὶς δὲ παιδείας ἀγάπη "
        },
        {
          "name": "Wisdom 6:18",
          "verse": 18,
          "text": "ἀγάπη δὲ τήρησις νόμων αὐτῆς προσοχὴ δὲ νόμων βεβαίωσις ἀφθαρσίας "
        },
        {
          "name": "Wisdom 6:19",
          "verse": 19,
          "text": "ἀφθαρσία δὲ ἐγγὺς εἶναι ποιεῖ θεοῦ "
        },
        {
          "name": "Wisdom 6:20",
          "verse": 20,
          "text": "ἐπιθυμία ἄρα σοφίας ἀνάγει ἐπὶ βασιλείαν "
        },
        {
          "name": "Wisdom 6:21",
          "verse": 21,
          "text": "εἰ οὖν ἥδεσθε ἐπὶ θρόνοις καὶ σκήπτροις τύραννοι λαῶν τιμήσατε σοφίαν ἵνα εἰς τὸν αἰῶνα βασιλεύσητε "
        },
        {
          "name": "Wisdom 6:22",
          "verse": 22,
          "text": "τί δέ ἐστιν σοφία καὶ πῶς ἐγένετο ἀπαγγελῶ καὶ οὐκ ἀποκρύψω ὑμῖν μυστήρια ἀλλὰ ἀπ’ ἀρχῆς γενέσεως ἐξιχνιάσω καὶ θήσω εἰς τὸ ἐμφανὲς τὴν γνῶσιν αὐτῆς καὶ οὐ μὴ παροδεύσω τὴν ἀλήθειαν "
        },
        {
          "name": "Wisdom 6:23",
          "verse": 23,
          "text": "οὔτε μὴν φθόνῳ τετηκότι συνοδεύσω ὅτι οὗτος οὐ κοινωνήσει σοφίᾳ "
        },
        {
          "name": "Wisdom 6:24",
          "verse": 24,
          "text": "πλῆθος δὲ σοφῶν σωτηρία κόσμου καὶ βασιλεὺς φρόνιμος εὐστάθεια δήμου "
        },
        {
          "name": "Wisdom 6:25",
          "verse": 25,
          "text": "ὥστε παιδεύεσθε τοῖς ῥήμασίν μου καὶ ὠφεληθήσεσθε "
        },
        {
          "name": "Wisdom 6:26",
          "verse": 26,
          "text": ""
        },
        {
          "name": "Wisdom 6:27",
          "verse": 27,
          "text": ""
        }
      ]
    },
    {
      "name": "Wisdom 7",
      "chapter": 7,
      "verses": [
        {
          "name": "Wisdom 7:1",
          "verse": 1,
          "text": "εἰμὶ μὲν κἀγὼ θνητὸς ἄνθρωπος ἴσος ἅπασιν καὶ γηγενοῦς ἀπόγονος πρωτοπλάστου καὶ ἐν κοιλίᾳ μητρὸς ἐγλύφην σὰρξ "
        },
        {
          "name": "Wisdom 7:2",
          "verse": 2,
          "text": "δεκαμηνιαίῳ χρόνῳ παγεὶς ἐν αἵματι ἐκ σπέρματος ἀνδρὸς καὶ ἡδονῆς ὕπνῳ συνελθούσης "
        },
        {
          "name": "Wisdom 7:3",
          "verse": 3,
          "text": "καὶ ἐγὼ δὲ γενόμενος ἔσπασα τὸν κοινὸν ἀέρα καὶ ἐπὶ τὴν ὁμοιοπαθῆ κατέπεσον γῆν πρώτην φωνὴν τὴν ὁμοίαν πᾶσιν ἴσα κλαίων "
        },
        {
          "name": "Wisdom 7:4",
          "verse": 4,
          "text": "ἐν σπαργάνοις ἀνετράφην καὶ φροντίσιν "
        },
        {
          "name": "Wisdom 7:5",
          "verse": 5,
          "text": "οὐδεὶς γὰρ βασιλέων ἑτέραν ἔσχεν γενέσεως ἀρχήν "
        },
        {
          "name": "Wisdom 7:6",
          "verse": 6,
          "text": "μία δὲ πάντων εἴσοδος εἰς τὸν βίον ἔξοδός τε ἴση "
        },
        {
          "name": "Wisdom 7:7",
          "verse": 7,
          "text": "διὰ τοῦτο εὐξάμην καὶ φρόνησις ἐδόθη μοι ἐπεκαλεσάμην καὶ ἦλθέν μοι πνεῦμα σοφίας "
        },
        {
          "name": "Wisdom 7:8",
          "verse": 8,
          "text": "προέκρινα αὐτὴν σκήπτρων καὶ θρόνων καὶ πλοῦτον οὐδὲν ἡγησάμην ἐν συγκρίσει αὐτῆς "
        },
        {
          "name": "Wisdom 7:9",
          "verse": 9,
          "text": "οὐδὲ ὡμοίωσα αὐτῇ λίθον ἀτίμητον ὅτι ὁ πᾶς χρυσὸς ἐν ὄψει αὐτῆς ψάμμος ὀλίγη καὶ ὡς πηλὸς λογισθήσεται ἄργυρος ἐναντίον αὐτῆς "
        },
        {
          "name": "Wisdom 7:10",
          "verse": 10,
          "text": "ὑπὲρ ὑγίειαν καὶ εὐμορφίαν ἠγάπησα αὐτὴν καὶ προειλόμην αὐτὴν ἀντὶ φωτὸς ἔχειν ὅτι ἀκοίμητον τὸ ἐκ ταύτης φέγγος "
        },
        {
          "name": "Wisdom 7:11",
          "verse": 11,
          "text": "ἦλθεν δέ μοι τὰ ἀγαθὰ ὁμοῦ πάντα μετ’ αὐτῆς καὶ ἀναρίθμητος πλοῦτος ἐν χερσὶν αὐτῆς "
        },
        {
          "name": "Wisdom 7:12",
          "verse": 12,
          "text": "εὐφράνθην δὲ ἐπὶ πᾶσιν ὅτι αὐτῶν ἡγεῖται σοφία ἠγνόουν δὲ αὐτὴν γενέτιν εἶναι τούτων "
        },
        {
          "name": "Wisdom 7:13",
          "verse": 13,
          "text": "ἀδόλως τε ἔμαθον ἀφθόνως τε μεταδίδωμι τὸν πλοῦτον αὐτῆς οὐκ ἀποκρύπτομαι "
        },
        {
          "name": "Wisdom 7:14",
          "verse": 14,
          "text": "ἀνεκλιπὴς γὰρ θησαυρός ἐστιν ἀνθρώποις ὃν οἱ κτησάμενοι πρὸς θεὸν ἐστείλαντο φιλίαν διὰ τὰς ἐκ παιδείας δωρεὰς συσταθέντες "
        },
        {
          "name": "Wisdom 7:15",
          "verse": 15,
          "text": "ἐμοὶ δὲ δῴη ὁ θεὸς εἰπεῖν κατὰ γνώμην καὶ ἐνθυμηθῆναι ἀξίως τῶν δεδομένων ὅτι αὐτὸς καὶ τῆς σοφίας ὁδηγός ἐστιν καὶ τῶν σοφῶν διορθωτής "
        },
        {
          "name": "Wisdom 7:16",
          "verse": 16,
          "text": "ἐν γὰρ χειρὶ αὐτοῦ καὶ ἡμεῖς καὶ οἱ λόγοι ἡμῶν πᾶσά τε φρόνησις καὶ ἐργατειῶν ἐπιστήμη "
        },
        {
          "name": "Wisdom 7:17",
          "verse": 17,
          "text": "αὐτὸς γάρ μοι ἔδωκεν τῶν ὄντων γνῶσιν ἀψευδῆ εἰδέναι σύστασιν κόσμου καὶ ἐνέργειαν στοιχείων "
        },
        {
          "name": "Wisdom 7:18",
          "verse": 18,
          "text": "ἀρχὴν καὶ τέλος καὶ μεσότητα χρόνων τροπῶν ἀλλαγὰς καὶ μεταβολὰς καιρῶν "
        },
        {
          "name": "Wisdom 7:19",
          "verse": 19,
          "text": "ἐνιαυτοῦ κύκλους καὶ ἄστρων θέσεις "
        },
        {
          "name": "Wisdom 7:20",
          "verse": 20,
          "text": "φύσεις ζῴων καὶ θυμοὺς θηρίων πνευμάτων βίας καὶ διαλογισμοὺς ἀνθρώπων διαφορὰς φυτῶν καὶ δυνάμεις ῥιζῶν "
        },
        {
          "name": "Wisdom 7:21",
          "verse": 21,
          "text": "ὅσα τέ ἐστιν κρυπτὰ καὶ ἐμφανῆ ἔγνων ἡ γὰρ πάντων τεχνῖτις ἐδίδαξέν με σοφία "
        },
        {
          "name": "Wisdom 7:22",
          "verse": 22,
          "text": "ἔστιν γὰρ ἐν αὐτῇ πνεῦμα νοερόν ἅγιον μονογενές πολυμερές λεπτόν εὐκίνητον τρανόν ἀμόλυντον σαφές ἀπήμαντον φιλάγαθον ὀξύ "
        },
        {
          "name": "Wisdom 7:23",
          "verse": 23,
          "text": "ἀκώλυτον εὐεργετικόν φιλάνθρωπον βέβαιον ἀσφαλές ἀμέριμνον παντοδύναμον πανεπίσκοπον καὶ διὰ πάντων χωροῦν πνευμάτων νοερῶν καθαρῶν λεπτοτάτων "
        },
        {
          "name": "Wisdom 7:24",
          "verse": 24,
          "text": "πάσης γὰρ κινήσεως κινητικώτερον σοφία διήκει δὲ καὶ χωρεῖ διὰ πάντων διὰ τὴν καθαρότητα "
        },
        {
          "name": "Wisdom 7:25",
          "verse": 25,
          "text": "ἀτμὶς γάρ ἐστιν τῆς τοῦ θεοῦ δυνάμεως καὶ ἀπόρροια τῆς τοῦ παντοκράτορος δόξης εἰλικρινής διὰ τοῦτο οὐδὲν μεμιαμμένον εἰς αὐτὴν παρεμπίπτει "
        },
        {
          "name": "Wisdom 7:26",
          "verse": 26,
          "text": "ἀπαύγασμα γάρ ἐστιν φωτὸς ἀϊδίου καὶ ἔσοπτρον ἀκηλίδωτον τῆς τοῦ θεοῦ ἐνεργείας καὶ εἰκὼν τῆς ἀγαθότητος αὐτοῦ "
        },
        {
          "name": "Wisdom 7:27",
          "verse": 27,
          "text": "μία δὲ οὖσα πάντα δύναται καὶ μένουσα ἐν αὑτῇ τὰ πάντα καινίζει καὶ κατὰ γενεὰς εἰς ψυχὰς ὁσίας μεταβαίνουσα φίλους θεοῦ καὶ προφήτας κατασκευάζει "
        },
        {
          "name": "Wisdom 7:28",
          "verse": 28,
          "text": "οὐθὲν γὰρ ἀγαπᾷ ὁ θεὸς εἰ μὴ τὸν σοφίᾳ συνοικοῦντα "
        },
        {
          "name": "Wisdom 7:29",
          "verse": 29,
          "text": "ἔστιν γὰρ αὕτη εὐπρεπεστέρα ἡλίου καὶ ὑπὲρ πᾶσαν ἄστρων θέσιν φωτὶ συγκρινομένη εὑρίσκεται προτέρα "
        },
        {
          "name": "Wisdom 7:30",
          "verse": 30,
          "text": "τοῦτο μὲν γὰρ διαδέχεται νύξ σοφίας δὲ οὐ κατισχύει κακία "
        }
      ]
    },
    {
      "name": "Wisdom 8",
      "chapter": 8,
      "verses": [
        {
          "name": "Wisdom 8:1",
          "verse": 1,
          "text": "διατείνει δὲ ἀπὸ πέρατος ἐπὶ πέρας εὐρώστως καὶ διοικεῖ τὰ πάντα χρηστῶς "
        },
        {
          "name": "Wisdom 8:2",
          "verse": 2,
          "text": "ταύτην ἐφίλησα καὶ ἐξεζήτησα ἐκ νεότητός μου καὶ ἐζήτησα νύμφην ἀγαγέσθαι ἐμαυτῷ καὶ ἐραστὴς ἐγενόμην τοῦ κάλλους αὐτῆς "
        },
        {
          "name": "Wisdom 8:3",
          "verse": 3,
          "text": "εὐγένειαν δοξάζει συμβίωσιν θεοῦ ἔχουσα καὶ ὁ πάντων δεσπότης ἠγάπησεν αὐτήν "
        },
        {
          "name": "Wisdom 8:4",
          "verse": 4,
          "text": "μύστις γάρ ἐστιν τῆς τοῦ θεοῦ ἐπιστήμης καὶ αἱρετὶς τῶν ἔργων αὐτοῦ "
        },
        {
          "name": "Wisdom 8:5",
          "verse": 5,
          "text": "εἰ δὲ πλοῦτός ἐστιν ἐπιθυμητὸν κτῆμα ἐν βίῳ τί σοφίας πλουσιώτερον τῆς τὰ πάντα ἐργαζομένης "
        },
        {
          "name": "Wisdom 8:6",
          "verse": 6,
          "text": "εἰ δὲ φρόνησις ἐργάζεται τίς αὐτῆς τῶν ὄντων μᾶλλόν ἐστιν τεχνῖτις "
        },
        {
          "name": "Wisdom 8:7",
          "verse": 7,
          "text": "καὶ εἰ δικαιοσύνην ἀγαπᾷ τις οἱ πόνοι ταύτης εἰσὶν ἀρεταί σωφροσύνην γὰρ καὶ φρόνησιν ἐκδιδάσκει δικαιοσύνην καὶ ἀνδρείαν ὧν χρησιμώτερον οὐδέν ἐστιν ἐν βίῳ ἀνθρώποις "
        },
        {
          "name": "Wisdom 8:8",
          "verse": 8,
          "text": "εἰ δὲ καὶ πολυπειρίαν ποθεῖ τις οἶδεν τὰ ἀρχαῖα καὶ τὰ μέλλοντα εἰκάζει ἐπίσταται στροφὰς λόγων καὶ λύσεις αἰνιγμάτων σημεῖα καὶ τέρατα προγινώσκει καὶ ἐκβάσεις καιρῶν καὶ χρόνων "
        },
        {
          "name": "Wisdom 8:9",
          "verse": 9,
          "text": "ἔκρινα τοίνυν ταύτην ἀγαγέσθαι πρὸς συμβίωσιν εἰδὼς ὅτι ἔσται μοι σύμβουλος ἀγαθῶν καὶ παραίνεσις φροντίδων καὶ λύπης "
        },
        {
          "name": "Wisdom 8:10",
          "verse": 10,
          "text": "ἕξω δῑ αὐτὴν δόξαν ἐν ὄχλοις καὶ τιμὴν παρὰ πρεσβυτέροις ὁ νέος "
        },
        {
          "name": "Wisdom 8:11",
          "verse": 11,
          "text": "ὀξὺς εὑρεθήσομαι ἐν κρίσει καὶ ἐν ὄψει δυναστῶν θαυμασθήσομαι "
        },
        {
          "name": "Wisdom 8:12",
          "verse": 12,
          "text": "σιγῶντά με περιμενοῦσιν καὶ φθεγγομένῳ προσέξουσιν καὶ λαλοῦντος ἐπὶ πλεῖον χεῖρα ἐπιθήσουσιν ἐπὶ στόμα αὐτῶν "
        },
        {
          "name": "Wisdom 8:13",
          "verse": 13,
          "text": "ἕξω δῑ αὐτὴν ἀθανασίαν καὶ μνήμην αἰώνιον τοῖς μετ’ ἐμὲ ἀπολείψω "
        },
        {
          "name": "Wisdom 8:14",
          "verse": 14,
          "text": "διοικήσω λαούς καὶ ἔθνη ὑποταγήσεταί μοι "
        },
        {
          "name": "Wisdom 8:15",
          "verse": 15,
          "text": "φοβηθήσονταί με ἀκούσαντες τύραννοι φρικτοί ἐν πλήθει φανοῦμαι ἀγαθὸς καὶ ἐν πολέμῳ ἀνδρεῖος "
        },
        {
          "name": "Wisdom 8:16",
          "verse": 16,
          "text": "εἰσελθὼν εἰς τὸν οἶκόν μου προσαναπαύσομαι αὐτῇ οὐ γὰρ ἔχει πικρίαν ἡ συναναστροφὴ αὐτῆς οὐδὲ ὀδύνην ἡ συμβίωσις αὐτῆς ἀλλὰ εὐφροσύνην καὶ χαράν "
        },
        {
          "name": "Wisdom 8:17",
          "verse": 17,
          "text": "ταῦτα λογισάμενος ἐν ἐμαυτῷ καὶ φροντίσας ἐν καρδίᾳ μου ὅτι ἀθανασία ἐστὶν ἐν συγγενείᾳ σοφίας "
        },
        {
          "name": "Wisdom 8:18",
          "verse": 18,
          "text": "καὶ ἐν φιλίᾳ αὐτῆς τέρψις ἀγαθὴ καὶ ἐν πόνοις χειρῶν αὐτῆς πλοῦτος ἀνεκλιπὴς καὶ ἐν συγγυμνασίᾳ ὁμιλίας αὐτῆς φρόνησις καὶ εὔκλεια ἐν κοινωνίᾳ λόγων αὐτῆς περιῄειν ζητῶν ὅπως λάβω αὐτὴν εἰς ἐμαυτόν "
        },
        {
          "name": "Wisdom 8:19",
          "verse": 19,
          "text": "παῖς δὲ ἤμην εὐφυὴς ψυχῆς τε ἔλαχον ἀγαθῆς "
        },
        {
          "name": "Wisdom 8:20",
          "verse": 20,
          "text": "μᾶλλον δὲ ἀγαθὸς ὢν ἦλθον εἰς σῶμα ἀμίαντον "
        },
        {
          "name": "Wisdom 8:21",
          "verse": 21,
          "text": "γνοὺς δὲ ὅτι οὐκ ἄλλως ἔσομαι ἐγκρατής ἐὰν μὴ ὁ θεὸς δῷ καὶ τοῦτο δ’ ἦν φρονήσεως τὸ εἰδέναι τίνος ἡ χάρις ἐνέτυχον τῷ κυρίῳ καὶ ἐδεήθην αὐτοῦ καὶ εἶπον ἐξ ὅλης τῆς καρδίας μου "
        }
      ]
    },
    {
      "name": "Wisdom 9",
      "chapter": 9,
      "verses": [
        {
          "name": "Wisdom 9:1",
          "verse": 1,
          "text": "θεὲ πατέρων καὶ κύριε τοῦ ἐλέους ὁ ποιήσας τὰ πάντα ἐν λόγῳ σου "
        },
        {
          "name": "Wisdom 9:2",
          "verse": 2,
          "text": "καὶ τῇ σοφίᾳ σου κατασκευάσας ἄνθρωπον ἵνα δεσπόζῃ τῶν ὑπὸ σοῦ γενομένων κτισμάτων "
        },
        {
          "name": "Wisdom 9:3",
          "verse": 3,
          "text": "καὶ διέπῃ τὸν κόσμον ἐν ὁσιότητι καὶ δικαιοσύνῃ καὶ ἐν εὐθύτητι ψυχῆς κρίσιν κρίνῃ "
        },
        {
          "name": "Wisdom 9:4",
          "verse": 4,
          "text": "δός μοι τὴν τῶν σῶν θρόνων πάρεδρον σοφίαν καὶ μή με ἀποδοκιμάσῃς ἐκ παίδων σου "
        },
        {
          "name": "Wisdom 9:5",
          "verse": 5,
          "text": "ὅτι ἐγὼ δοῦλος σὸς καὶ υἱὸς τῆς παιδίσκης σου ἄνθρωπος ἀσθενὴς καὶ ὀλιγοχρόνιος καὶ ἐλάσσων ἐν συνέσει κρίσεως καὶ νόμων "
        },
        {
          "name": "Wisdom 9:6",
          "verse": 6,
          "text": "κἂν γάρ τις ᾖ τέλειος ἐν υἱοῖς ἀνθρώπων τῆς ἀπὸ σοῦ σοφίας ἀπούσης εἰς οὐδὲν λογισθήσεται "
        },
        {
          "name": "Wisdom 9:7",
          "verse": 7,
          "text": "σύ με προείλω βασιλέα λαοῦ σου καὶ δικαστὴν υἱῶν σου καὶ θυγατέρων "
        },
        {
          "name": "Wisdom 9:8",
          "verse": 8,
          "text": "εἶπας οἰκοδομῆσαι ναὸν ἐν ὄρει ἁγίῳ σου καὶ ἐν πόλει κατασκηνώσεώς σου θυσιαστήριον μίμημα σκηνῆς ἁγίας ἣν προητοίμασας ἀπ’ ἀρχῆς "
        },
        {
          "name": "Wisdom 9:9",
          "verse": 9,
          "text": "καὶ μετὰ σοῦ ἡ σοφία ἡ εἰδυῖα τὰ ἔργα σου καὶ παροῦσα ὅτε ἐποίεις τὸν κόσμον καὶ ἐπισταμένη τί ἀρεστὸν ἐν ὀφθαλμοῖς σου καὶ τί εὐθὲς ἐν ἐντολαῖς σου "
        },
        {
          "name": "Wisdom 9:10",
          "verse": 10,
          "text": "ἐξαπόστειλον αὐτὴν ἐξ ἁγίων οὐρανῶν καὶ ἀπὸ θρόνου δόξης σου πέμψον αὐτήν ἵνα συμπαροῦσά μοι κοπιάσῃ καὶ γνῶ τί εὐάρεστόν ἐστιν παρὰ σοί "
        },
        {
          "name": "Wisdom 9:11",
          "verse": 11,
          "text": "οἶδε γὰρ ἐκείνη πάντα καὶ συνίει καὶ ὁδηγήσει με ἐν ταῖς πράξεσί μου σωφρόνως καὶ φυλάξει με ἐν τῇ δόξῃ αὐτῆς "
        },
        {
          "name": "Wisdom 9:12",
          "verse": 12,
          "text": "καὶ ἔσται προσδεκτὰ τὰ ἔργα μου καὶ διακρινῶ τὸν λαόν σου δικαίως καὶ ἔσομαι ἄξιος θρόνων πατρός μου "
        },
        {
          "name": "Wisdom 9:13",
          "verse": 13,
          "text": "τίς γὰρ ἄνθρωπος γνώσεται βουλὴν θεοῦ ἢ τίς ἐνθυμηθήσεται τί θέλει ὁ κύριος "
        },
        {
          "name": "Wisdom 9:14",
          "verse": 14,
          "text": "λογισμοὶ γὰρ θνητῶν δειλοί καὶ ἐπισφαλεῖς αἱ ἐπίνοιαι ἡμῶν "
        },
        {
          "name": "Wisdom 9:15",
          "verse": 15,
          "text": "φθαρτὸν γὰρ σῶμα βαρύνει ψυχήν καὶ βρίθει τὸ γεῶδες σκῆνος νοῦν πολυφρόντιδα "
        },
        {
          "name": "Wisdom 9:16",
          "verse": 16,
          "text": "καὶ μόλις εἰκάζομεν τὰ ἐπὶ γῆς καὶ τὰ ἐν χερσὶν εὑρίσκομεν μετὰ πόνου τὰ δὲ ἐν οὐρανοῖς τίς ἐξιχνίασεν "
        },
        {
          "name": "Wisdom 9:17",
          "verse": 17,
          "text": "βουλὴν δέ σου τίς ἔγνω εἰ μὴ σὺ ἔδωκας σοφίαν καὶ ἔπεμψας τὸ ἅγιόν σου πνεῦμα ἀπὸ ὑψίστων "
        },
        {
          "name": "Wisdom 9:18",
          "verse": 18,
          "text": "καὶ οὕτως διωρθώθησαν αἱ τρίβοι τῶν ἐπὶ γῆς καὶ τὰ ἀρεστά σου ἐδιδάχθησαν ἄνθρωποι καὶ τῇ σοφίᾳ ἐσώθησαν "
        },
        {
          "name": "Wisdom 9:19",
          "verse": 19,
          "text": ""
        }
      ]
    },
    {
      "name": "Wisdom 10",
      "chapter": 10,
      "verses": [
        {
          "name": "Wisdom 10:1",
          "verse": 1,
          "text": "αὕτη πρωτόπλαστον πατέρα κόσμου μόνον κτισθέντα διεφύλαξεν καὶ ἐξείλατο αὐτὸν ἐκ παραπτώματος ἰδίου "
        },
        {
          "name": "Wisdom 10:2",
          "verse": 2,
          "text": "ἔδωκέν τε αὐτῷ ἰσχὺν κρατῆσαι ἁπάντων "
        },
        {
          "name": "Wisdom 10:3",
          "verse": 3,
          "text": "ἀποστὰς δὲ ἀπ’ αὐτῆς ἄδικος ἐν ὀργῇ αὐτοῦ ἀδελφοκτόνοις συναπώλετο θυμοῖς "
        },
        {
          "name": "Wisdom 10:4",
          "verse": 4,
          "text": "δῑ ὃν κατακλυζομένην γῆν πάλιν ἔσωσεν σοφία δῑ εὐτελοῦς ξύλου τὸν δίκαιον κυβερνήσασα "
        },
        {
          "name": "Wisdom 10:5",
          "verse": 5,
          "text": "αὕτη καὶ ἐν ὁμονοίᾳ πονηρίας ἐθνῶν συγχυθέντων ἔγνω τὸν δίκαιον καὶ ἐτήρησεν αὐτὸν ἄμεμπτον θεῷ καὶ ἐπὶ τέκνου σπλάγχνοις ἰσχυρὸν ἐφύλαξεν "
        },
        {
          "name": "Wisdom 10:6",
          "verse": 6,
          "text": "αὕτη δίκαιον ἐξαπολλυμένων ἀσεβῶν ἐρρύσατο φυγόντα καταβάσιον πῦρ Πενταπόλεως "
        },
        {
          "name": "Wisdom 10:7",
          "verse": 7,
          "text": "ἧς ἔτι μαρτύριον τῆς πονηρίας καπνιζομένη καθέστηκε χέρσος καὶ ἀτελέσιν ὥραις καρποφοροῦντα φυτά ἀπιστούσης ψυχῆς μνημεῖον ἑστηκυῖα στήλη ἁλός "
        },
        {
          "name": "Wisdom 10:8",
          "verse": 8,
          "text": "σοφίαν γὰρ παροδεύσαντες οὐ μόνον ἐβλάβησαν τοῦ μὴ γνῶναι τὰ καλά ἀλλὰ καὶ τῆς ἀφροσύνης ἀπέλιπον τῷ βίῳ μνημόσυνον ἵνα ἐν οἷς ἐσφάλησαν μηδὲ λαθεῖν δυνηθῶσιν "
        },
        {
          "name": "Wisdom 10:9",
          "verse": 9,
          "text": "σοφία δὲ τοὺς θεραπεύοντας αὐτὴν ἐκ πόνων ἐρρύσατο "
        },
        {
          "name": "Wisdom 10:10",
          "verse": 10,
          "text": "αὕτη φυγάδα ὀργῆς ἀδελφοῦ δίκαιον ὡδήγησεν ἐν τρίβοις εὐθείαις ἔδειξεν αὐτῷ βασιλείαν θεοῦ καὶ ἔδωκεν αὐτῷ γνῶσιν ἁγίων εὐπόρησεν αὐτὸν ἐν μόχθοις καὶ ἐπλήθυνεν τοὺς πόνους αὐτοῦ "
        },
        {
          "name": "Wisdom 10:11",
          "verse": 11,
          "text": "ἐν πλεονεξίᾳ κατισχυόντων αὐτὸν παρέστη καὶ ἐπλούτισεν αὐτόν "
        },
        {
          "name": "Wisdom 10:12",
          "verse": 12,
          "text": "διεφύλαξεν αὐτὸν ἀπὸ ἐχθρῶν καὶ ἀπὸ ἐνεδρευόντων ἠσφαλίσατο καὶ ἀγῶνα ἰσχυρὸν ἐβράβευσεν αὐτῷ ἵνα γνῷ ὅτι παντὸς δυνατωτέρα ἐστὶν εὐσέβεια "
        },
        {
          "name": "Wisdom 10:13",
          "verse": 13,
          "text": "αὕτη πραθέντα δίκαιον οὐκ ἐγκατέλιπεν ἀλλὰ ἐξ ἁμαρτίας ἐρρύσατο αὐτόν "
        },
        {
          "name": "Wisdom 10:14",
          "verse": 14,
          "text": "συγκατέβη αὐτῷ εἰς λάκκον καὶ ἐν δεσμοῖς οὐκ ἀφῆκεν αὐτόν ἕως ἤνεγκεν αὐτῷ σκῆπτρα βασιλείας καὶ ἐξουσίαν τυραννούντων αὐτοῦ ψευδεῖς τε ἔδειξεν τοὺς μωμησαμένους αὐτὸν καὶ ἔδωκεν αὐτῷ δόξαν αἰώνιον "
        },
        {
          "name": "Wisdom 10:15",
          "verse": 15,
          "text": "αὕτη λαὸν ὅσιον καὶ σπέρμα ἄμεμπτον ἐρρύσατο ἐξ ἔθνους θλιβόντων "
        },
        {
          "name": "Wisdom 10:16",
          "verse": 16,
          "text": "εἰσῆλθεν εἰς ψυχὴν θεράποντος κυρίου καὶ ἀντέστη βασιλεῦσιν φοβεροῖς ἐν τέρασι καὶ σημείοις "
        },
        {
          "name": "Wisdom 10:17",
          "verse": 17,
          "text": "ἀπέδωκεν ὁσίοις μισθὸν κόπων αὐτῶν ὡδήγησεν αὐτοὺς ἐν ὁδῷ θαυμαστῇ καὶ ἐγένετο αὐτοῖς εἰς σκέπην ἡμέρας καὶ εἰς φλόγα ἄστρων τὴν νύκτα "
        },
        {
          "name": "Wisdom 10:18",
          "verse": 18,
          "text": "διεβίβασεν αὐτοὺς θάλασσαν ἐρυθρὰν καὶ διήγαγεν αὐτοὺς δῑ ὕδατος πολλοῦ "
        },
        {
          "name": "Wisdom 10:19",
          "verse": 19,
          "text": "τοὺς δὲ ἐχθροὺς αὐτῶν κατέκλυσεν καὶ ἐκ βάθους ἀβύσσου ἀνέβρασεν αὐτούς "
        },
        {
          "name": "Wisdom 10:20",
          "verse": 20,
          "text": "διὰ τοῦτο δίκαιοι ἐσκύλευσαν ἀσεβεῖς καὶ ὕμνησαν κύριε τὸ ὄνομα τὸ ἅγιόν σου τήν τε ὑπέρμαχόν σου χεῖρα ᾔνεσαν ὁμοθυμαδόν "
        },
        {
          "name": "Wisdom 10:21",
          "verse": 21,
          "text": "ὅτι ἡ σοφία ἤνοιξεν στόμα κωφῶν καὶ γλώσσας νηπίων ἔθηκεν τρανάς "
        }
      ]
    },
    {
      "name": "Wisdom 11",
      "chapter": 11,
      "verses": [
        {
          "name": "Wisdom 11:1",
          "verse": 1,
          "text": "εὐόδωσεν τὰ ἔργα αὐτῶν ἐν χειρὶ προφήτου ἁγίου "
        },
        {
          "name": "Wisdom 11:2",
          "verse": 2,
          "text": "διώδευσαν ἔρημον ἀοίκητον καὶ ἐν ἀβάτοις ἔπηξαν σκηνάς "
        },
        {
          "name": "Wisdom 11:3",
          "verse": 3,
          "text": "ἀντέστησαν πολεμίοις καὶ ἐχθροὺς ἠμύναντο "
        },
        {
          "name": "Wisdom 11:4",
          "verse": 4,
          "text": "ἐδίψησαν καὶ ἐπεκαλέσαντό σε καὶ ἐδόθη αὐτοῖς ἐκ πέτρας ἀκροτόμου ὕδωρ καὶ ἴαμα δίψης ἐκ λίθου σκληροῦ "
        },
        {
          "name": "Wisdom 11:5",
          "verse": 5,
          "text": "δῑ ὧν γὰρ ἐκολάσθησαν οἱ ἐχθροὶ αὐτῶν διὰ τούτων αὐτοὶ ἀποροῦντες εὐεργετήθησαν "
        },
        {
          "name": "Wisdom 11:6",
          "verse": 6,
          "text": "ἀντὶ μὲν πηγῆς ἀενάου ποταμοῦ αἵματι λυθρώδει ταραχθέντος "
        },
        {
          "name": "Wisdom 11:7",
          "verse": 7,
          "text": "εἰς ἔλεγχον νηπιοκτόνου διατάγματος ἔδωκας αὐτοῖς δαψιλὲς ὕδωρ ἀνελπίστως "
        },
        {
          "name": "Wisdom 11:8",
          "verse": 8,
          "text": "δείξας διὰ τοῦ τότε δίψους πῶς τοὺς ὑπεναντίους ἐκόλασας "
        },
        {
          "name": "Wisdom 11:9",
          "verse": 9,
          "text": "ὅτε γὰρ ἐπειράσθησαν καίπερ ἐν ἐλέει παιδευόμενοι ἔγνωσαν πῶς μετ’ ὀργῆς κρινόμενοι ἀσεβεῖς ἐβασανίζοντο "
        },
        {
          "name": "Wisdom 11:10",
          "verse": 10,
          "text": "τούτους μὲν γὰρ ὡς πατὴρ νουθετῶν ἐδοκίμασας ἐκείνους δὲ ὡς ἀπότομος βασιλεὺς καταδικάζων ἐξήτασας "
        },
        {
          "name": "Wisdom 11:11",
          "verse": 11,
          "text": "καὶ ἀπόντες δὲ καὶ παρόντες ὁμοίως ἐτρύχοντο "
        },
        {
          "name": "Wisdom 11:12",
          "verse": 12,
          "text": "διπλῆ γὰρ αὐτοὺς ἔλαβεν λύπη καὶ στεναγμὸς μνημῶν τῶν παρελθόντων "
        },
        {
          "name": "Wisdom 11:13",
          "verse": 13,
          "text": "ὅτε γὰρ ἤκουσαν διὰ τῶν ἰδίων κολάσεων εὐεργετημένους αὐτούς ᾔσθοντο τοῦ κυρίου "
        },
        {
          "name": "Wisdom 11:14",
          "verse": 14,
          "text": "ὃν γὰρ ἐν ἐκθέσει πάλαι ῥιφέντα ἀπεῖπον χλευάζοντες ἐπὶ τέλει τῶν ἐκβάσεων ἐθαύμασαν οὐχ ὅμοια δικαίοις διψήσαντες "
        },
        {
          "name": "Wisdom 11:15",
          "verse": 15,
          "text": "ἀντὶ δὲ λογισμῶν ἀσυνέτων ἀδικίας αὐτῶν ἐν οἷς πλανηθέντες ἐθρήσκευον ἄλογα ἑρπετὰ καὶ κνώδαλα εὐτελῆ ἐπαπέστειλας αὐτοῖς πλῆθος ἀλόγων ζῴων εἰς ἐκδίκησιν "
        },
        {
          "name": "Wisdom 11:16",
          "verse": 16,
          "text": "ἵνα γνῶσιν ὅτι δῑ ὧν τις ἁμαρτάνει διὰ τούτων κολάζεται "
        },
        {
          "name": "Wisdom 11:17",
          "verse": 17,
          "text": "οὐ γὰρ ἠπόρει ἡ παντοδύναμός σου χεὶρ καὶ κτίσασα τὸν κόσμον ἐξ ἀμόρφου ὕλης ἐπιπέμψαι αὐτοῖς πλῆθος ἄρκων ἢ θρασεῖς λέοντας "
        },
        {
          "name": "Wisdom 11:18",
          "verse": 18,
          "text": "ἢ νεοκτίστους θυμοῦ πλήρεις θῆρας ἀγνώστους ἤτοι πυρπνόον φυσῶντας ἄσθμα ἢ βρόμον λικμωμένους καπνοῦ ἢ δεινοὺς ἀπ’ ὀμμάτων σπινθῆρας ἀστράπτοντας "
        },
        {
          "name": "Wisdom 11:19",
          "verse": 19,
          "text": "ὧν οὐ μόνον ἡ βλάβη ἠδύνατο συνεκτρῖψαι αὐτούς ἀλλὰ καὶ ἡ ὄψις ἐκφοβήσασα διολέσαι "
        },
        {
          "name": "Wisdom 11:20",
          "verse": 20,
          "text": "καὶ χωρὶς δὲ τούτων ἑνὶ πνεύματι πεσεῖν ἐδύναντο ὑπὸ τῆς δίκης διωχθέντες καὶ λικμηθέντες ὑπὸ πνεύματος δυνάμεώς σου ἀλλὰ πάντα μέτρῳ καὶ ἀριθμῷ καὶ σταθμῷ διέταξας "
        },
        {
          "name": "Wisdom 11:21",
          "verse": 21,
          "text": "τὸ γὰρ μεγάλως ἰσχύειν σοι πάρεστιν πάντοτε καὶ κράτει βραχίονός σου τίς ἀντιστήσεται "
        },
        {
          "name": "Wisdom 11:22",
          "verse": 22,
          "text": "ὅτι ὡς ῥοπὴ ἐκ πλαστίγγων ὅλος ὁ κόσμος ἐναντίον σου καὶ ὡς ῥανὶς δρόσου ὀρθρινὴ κατελθοῦσα ἐπὶ γῆν "
        },
        {
          "name": "Wisdom 11:23",
          "verse": 23,
          "text": "ἐλεεῖς δὲ πάντας ὅτι πάντα δύνασαι καὶ παρορᾷς ἁμαρτήματα ἀνθρώπων εἰς μετάνοιαν "
        },
        {
          "name": "Wisdom 11:24",
          "verse": 24,
          "text": "ἀγαπᾷς γὰρ τὰ ὄντα πάντα καὶ οὐδὲν βδελύσσῃ ὧν ἐποίησας οὐδὲ γὰρ ἂν μισῶν τι κατεσκεύασας "
        },
        {
          "name": "Wisdom 11:25",
          "verse": 25,
          "text": "πῶς δὲ διέμεινεν ἄν τι εἰ μὴ σὺ ἠθέλησας ἢ τὸ μὴ κληθὲν ὑπὸ σοῦ διετηρήθη "
        },
        {
          "name": "Wisdom 11:26",
          "verse": 26,
          "text": "φείδῃ δὲ πάντων ὅτι σά ἐστιν δέσποτα φιλόψυχε "
        },
        {
          "name": "Wisdom 11:27",
          "verse": 27,
          "text": ""
        }
      ]
    },
    {
      "name": "Wisdom 12",
      "chapter": 12,
      "verses": [
        {
          "name": "Wisdom 12:1",
          "verse": 1,
          "text": "τὸ γὰρ ἄφθαρτόν σου πνεῦμά ἐστιν ἐν πᾶσιν "
        },
        {
          "name": "Wisdom 12:2",
          "verse": 2,
          "text": "διὸ τοὺς παραπίπτοντας κατ’ ὀλίγον ἐλέγχεις καὶ ἐν οἷς ἁμαρτάνουσιν ὑπομιμνῄσκων νουθετεῖς ἵνα ἀπαλλαγέντες τῆς κακίας πιστεύσωσιν ἐπὶ σέ κύριε "
        },
        {
          "name": "Wisdom 12:3",
          "verse": 3,
          "text": "καὶ γὰρ τοὺς πάλαι οἰκήτορας τῆς ἁγίας σου γῆς "
        },
        {
          "name": "Wisdom 12:4",
          "verse": 4,
          "text": "μισήσας ἐπὶ τῷ ἔχθιστα πράσσειν ἔργα φαρμακειῶν καὶ τελετὰς ἀνοσίους "
        },
        {
          "name": "Wisdom 12:5",
          "verse": 5,
          "text": "τέκνων τε φονὰς ἀνελεήμονας καὶ σπλαγχνοφάγον ἀνθρωπίνων σαρκῶν θοῖναν καὶ αἵματος ἐκ μέσου μύστας θιάσου "
        },
        {
          "name": "Wisdom 12:6",
          "verse": 6,
          "text": "καὶ αὐθέντας γονεῖς ψυχῶν ἀβοηθήτων ἐβουλήθης ἀπολέσαι διὰ χειρῶν πατέρων ἡμῶν "
        },
        {
          "name": "Wisdom 12:7",
          "verse": 7,
          "text": "ἵνα ἀξίαν ἀποικίαν δέξηται θεοῦ παίδων ἡ παρὰ σοὶ πασῶν τιμιωτάτη γῆ "
        },
        {
          "name": "Wisdom 12:8",
          "verse": 8,
          "text": "ἀλλὰ καὶ τούτων ὡς ἀνθρώπων ἐφείσω ἀπέστειλάς τε προδρόμους τοῦ στρατοπέδου σου σφῆκας ἵνα αὐτοὺς κατὰ βραχὺ ἐξολεθρεύσωσιν "
        },
        {
          "name": "Wisdom 12:9",
          "verse": 9,
          "text": "οὐκ ἀδυνατῶν ἐν παρατάξει ἀσεβεῖς δικαίοις ὑποχειρίους δοῦναι ἢ θηρίοις δεινοῖς ἢ λόγῳ ἀποτόμῳ ὑφ’ ἓν ἐκτρῖψαι "
        },
        {
          "name": "Wisdom 12:10",
          "verse": 10,
          "text": "κρίνων δὲ κατὰ βραχὺ ἐδίδους τόπον μετανοίας οὐκ ἀγνοῶν ὅτι πονηρὰ ἡ γένεσις αὐτῶν καὶ ἔμφυτος ἡ κακία αὐτῶν καὶ ὅτι οὐ μὴ ἀλλαγῇ ὁ λογισμὸς αὐτῶν εἰς τὸν αἰῶνα "
        },
        {
          "name": "Wisdom 12:11",
          "verse": 11,
          "text": "σπέρμα γὰρ ἦν κατηραμένον ἀπ’ ἀρχῆς οὐδὲ εὐλαβούμενός τινα ἐφ’ οἷς ἡμάρτανον ἄδειαν ἐδίδους "
        },
        {
          "name": "Wisdom 12:12",
          "verse": 12,
          "text": "τίς γὰρ ἐρεῖ τί ἐποίησας ἢ τίς ἀντιστήσεται τῷ κρίματί σου τίς δὲ ἐγκαλέσει σοι κατὰ ἐθνῶν ἀπολωλότων ἃ σὺ ἐποίησας ἢ τίς εἰς κατάστασίν σοι ἐλεύσεται ἔκδικος κατὰ ἀδίκων ἀνθρώπων "
        },
        {
          "name": "Wisdom 12:13",
          "verse": 13,
          "text": "οὔτε γὰρ θεός ἐστιν πλὴν σοῦ ᾧ μέλει περὶ πάντων ἵνα δείξῃς ὅτι οὐκ ἀδίκως ἔκρινας "
        },
        {
          "name": "Wisdom 12:14",
          "verse": 14,
          "text": "οὔτε βασιλεὺς ἢ τύραννος ἀντοφθαλμῆσαι δυνήσεταί σοι περὶ ὧν ἐκόλασας "
        },
        {
          "name": "Wisdom 12:15",
          "verse": 15,
          "text": "δίκαιος δὲ ὢν δικαίως τὰ πάντα διέπεις αὐτὸν τὸν μὴ ὀφείλοντα κολασθῆναι καταδικάσαι ἀλλότριον ἡγούμενος τῆς σῆς δυνάμεως "
        },
        {
          "name": "Wisdom 12:16",
          "verse": 16,
          "text": "ἡ γὰρ ἰσχύς σου δικαιοσύνης ἀρχή καὶ τὸ πάντων σε δεσπόζειν πάντων φείδεσθαί σε ποιεῖ "
        },
        {
          "name": "Wisdom 12:17",
          "verse": 17,
          "text": "ἰσχὺν γὰρ ἐνδείκνυσαι ἀπιστούμενος ἐπὶ δυνάμεως τελειότητι καὶ ἐν τοῖς εἰδόσι τὸ θράσος ἐξελέγχεις "
        },
        {
          "name": "Wisdom 12:18",
          "verse": 18,
          "text": "σὺ δὲ δεσπόζων ἰσχύος ἐν ἐπιεικείᾳ κρίνεις καὶ μετὰ πολλῆς φειδοῦς διοικεῖς ἡμᾶς πάρεστιν γάρ σοι ὅταν θέλῃς τὸ δύνασθαι "
        },
        {
          "name": "Wisdom 12:19",
          "verse": 19,
          "text": "ἐδίδαξας δέ σου τὸν λαὸν διὰ τῶν τοιούτων ἔργων ὅτι δεῖ τὸν δίκαιον εἶναι φιλάνθρωπον καὶ εὐέλπιδας ἐποίησας τοὺς υἱούς σου ὅτι διδοῖς ἐπὶ ἁμαρτήμασιν μετάνοιαν "
        },
        {
          "name": "Wisdom 12:20",
          "verse": 20,
          "text": "εἰ γὰρ ἐχθροὺς παίδων σου καὶ ὀφειλομένους θανάτῳ μετὰ τοσαύτης ἐτιμωρήσω προσοχῆς καὶ διέσεως δοὺς χρόνους καὶ τόπον δῑ ὧν ἀπαλλαγῶσι τῆς κακίας "
        },
        {
          "name": "Wisdom 12:21",
          "verse": 21,
          "text": "μετὰ πόσης ἀκριβείας ἔκρινας τοὺς υἱούς σου ὧν τοῖς πατράσιν ὅρκους καὶ συνθήκας ἔδωκας ἀγαθῶν ὑποσχέσεων "
        },
        {
          "name": "Wisdom 12:22",
          "verse": 22,
          "text": "ἡμᾶς οὖν παιδεύων τοὺς ἐχθροὺς ἡμῶν ἐν μυριότητι μαστιγοῖς ἵνα σου τὴν ἀγαθότητα μεριμνῶμεν κρίνοντες κρινόμενοι δὲ προσδοκῶμεν ἔλεος "
        },
        {
          "name": "Wisdom 12:23",
          "verse": 23,
          "text": "ὅθεν καὶ τοὺς ἐν ἀφροσύνῃ ζωῆς βιώσαντας ἀδίκως διὰ τῶν ἰδίων ἐβασάνισας βδελυγμάτων "
        },
        {
          "name": "Wisdom 12:24",
          "verse": 24,
          "text": "καὶ γὰρ τῶν πλάνης ὁδῶν μακρότερον ἐπλανήθησαν θεοὺς ὑπολαμβάνοντες τὰ καὶ ἐν ζῴοις τῶν αἰσχρῶν ἄτιμα νηπίων δίκην ἀφρόνων ψευσθέντες "
        },
        {
          "name": "Wisdom 12:25",
          "verse": 25,
          "text": "διὰ τοῦτο ὡς παισὶν ἀλογίστοις τὴν κρίσιν εἰς ἐμπαιγμὸν ἔπεμψας "
        },
        {
          "name": "Wisdom 12:26",
          "verse": 26,
          "text": "οἱ δὲ παιγνίοις ἐπιτιμήσεως μὴ νουθετηθέντες ἀξίαν θεοῦ κρίσιν πειράσουσιν "
        },
        {
          "name": "Wisdom 12:27",
          "verse": 27,
          "text": "ἐφ’ οἷς γὰρ αὐτοὶ πάσχοντες ἠγανάκτουν ἐπὶ τούτοις οὓς ἐδόκουν θεούς ἐν αὐτοῖς κολαζόμενοι ἰδόντες ὃν πάλαι ἠρνοῦντο εἰδέναι θεὸν ἐπέγνωσαν ἀληθῆ διὸ καὶ τὸ τέρμα τῆς καταδίκης ἐπ’ αὐτοὺς ἐπῆλθεν "
        }
      ]
    },
    {
      "name": "Wisdom 13",
      "chapter": 13,
      "verses": [
        {
          "name": "Wisdom 13:1",
          "verse": 1,
          "text": "μάταιοι μὲν γὰρ πάντες ἄνθρωποι φύσει οἷς παρῆν θεοῦ ἀγνωσία καὶ ἐκ τῶν ὁρωμένων ἀγαθῶν οὐκ ἴσχυσαν εἰδέναι τὸν ὄντα οὔτε τοῖς ἔργοις προσέχοντες ἐπέγνωσαν τὸν τεχνίτην "
        },
        {
          "name": "Wisdom 13:2",
          "verse": 2,
          "text": "ἀλλ’ ἢ πῦρ ἢ πνεῦμα ἢ ταχινὸν ἀέρα ἢ κύκλον ἄστρων ἢ βίαιον ὕδωρ ἢ φωστῆρας οὐρανοῦ πρυτάνεις κόσμου θεοὺς ἐνόμισαν "
        },
        {
          "name": "Wisdom 13:3",
          "verse": 3,
          "text": "ὧν εἰ μὲν τῇ καλλονῇ τερπόμενοι ταῦτα θεοὺς ὑπελάμβανον γνώτωσαν πόσῳ τούτων ὁ δεσπότης ἐστὶ βελτίων ὁ γὰρ τοῦ κάλλους γενεσιάρχης ἔκτισεν αὐτά "
        },
        {
          "name": "Wisdom 13:4",
          "verse": 4,
          "text": "εἰ δὲ δύναμιν καὶ ἐνέργειαν ἐκπλαγέντες νοησάτωσαν ἀπ’ αὐτῶν πόσῳ ὁ κατασκευάσας αὐτὰ δυνατώτερός ἐστιν "
        },
        {
          "name": "Wisdom 13:5",
          "verse": 5,
          "text": "ἐκ γὰρ μεγέθους καὶ καλλονῆς κτισμάτων ἀναλόγως ὁ γενεσιουργὸς αὐτῶν θεωρεῖται "
        },
        {
          "name": "Wisdom 13:6",
          "verse": 6,
          "text": "ἀλλ’ ὅμως ἐπὶ τούτοις μέμψις ἐστὶν ὀλίγη καὶ γὰρ αὐτοὶ τάχα πλανῶνται θεὸν ζητοῦντες καὶ θέλοντες εὑρεῖν "
        },
        {
          "name": "Wisdom 13:7",
          "verse": 7,
          "text": "ἐν γὰρ τοῖς ἔργοις αὐτοῦ ἀναστρεφόμενοι διερευνῶσιν καὶ πείθονται τῇ ὄψει ὅτι καλὰ τὰ βλεπόμενα "
        },
        {
          "name": "Wisdom 13:8",
          "verse": 8,
          "text": "πάλιν δ’ οὐδ’ αὐτοὶ συγγνωστοί "
        },
        {
          "name": "Wisdom 13:9",
          "verse": 9,
          "text": "εἰ γὰρ τοσοῦτον ἴσχυσαν εἰδέναι ἵνα δύνωνται στοχάσασθαι τὸν αἰῶνα τὸν τούτων δεσπότην πῶς τάχιον οὐχ εὗρον "
        },
        {
          "name": "Wisdom 13:10",
          "verse": 10,
          "text": "ταλαίπωροι δὲ καὶ ἐν νεκροῖς αἱ ἐλπίδες αὐτῶν οἵτινες ἐκάλεσαν θεοὺς ἔργα χειρῶν ἀνθρώπων χρυσὸν καὶ ἄργυρον τέχνης ἐμμελέτημα καὶ ἀπεικάσματα ζῴων ἢ λίθον ἄχρηστον χειρὸς ἔργον ἀρχαίας "
        },
        {
          "name": "Wisdom 13:11",
          "verse": 11,
          "text": "εἰ δὲ καί τις ὑλοτόμος τέκτων εὐκίνητον φυτὸν ἐκπρίσας περιέξυσεν εὐμαθῶς πάντα τὸν φλοιὸν αὐτοῦ καὶ τεχνησάμενος εὐπρεπῶς κατεσκεύασεν χρήσιμον σκεῦος εἰς ὑπηρεσίαν ζωῆς "
        },
        {
          "name": "Wisdom 13:12",
          "verse": 12,
          "text": "τὰ δὲ ἀποβλήματα τῆς ἐργασίας εἰς ἑτοιμασίαν τροφῆς ἀναλώσας ἐνεπλήσθη "
        },
        {
          "name": "Wisdom 13:13",
          "verse": 13,
          "text": "τὸ δὲ ἐξ αὐτῶν ἀπόβλημα εἰς οὐθὲν εὔχρηστον ξύλον σκολιὸν καὶ ὄζοις συμπεφυκός λαβὼν ἔγλυψεν ἐν ἐπιμελείᾳ ἀργίας αὐτοῦ καὶ ἐμπειρίᾳ συνέσεως ἐτύπωσεν αὐτό ἀπείκασεν αὐτὸ εἰκόνι ἀνθρώπου "
        },
        {
          "name": "Wisdom 13:14",
          "verse": 14,
          "text": "ἢ ζῴῳ τινὶ εὐτελεῖ ὡμοίωσεν αὐτὸ καταχρίσας μίλτῳ καὶ φύκει ἐρυθήνας χρόαν αὐτοῦ καὶ πᾶσαν κηλῖδα τὴν ἐν αὐτῷ καταχρίσας "
        },
        {
          "name": "Wisdom 13:15",
          "verse": 15,
          "text": "καὶ ποιήσας αὐτῷ αὐτοῦ ἄξιον οἴκημα ἐν τοίχῳ ἔθηκεν αὐτὸ ἀσφαλισάμενος σιδήρῳ "
        },
        {
          "name": "Wisdom 13:16",
          "verse": 16,
          "text": "ἵνα μὲν οὖν μὴ καταπέσῃ προενόησεν αὐτοῦ εἰδὼς ὅτι ἀδυνατεῖ ἑαυτῷ βοηθῆσαι καὶ γάρ ἐστιν εἰκὼν καὶ χρείαν ἔχει βοηθείας "
        },
        {
          "name": "Wisdom 13:17",
          "verse": 17,
          "text": "περὶ δὲ κτημάτων καὶ γάμων αὐτοῦ καὶ τέκνων προσευχόμενος οὐκ αἰσχύνεται τῷ ἀψύχῳ προσλαλῶν καὶ περὶ μὲν ὑγιείας τὸ ἀσθενὲς ἐπικαλεῖται "
        },
        {
          "name": "Wisdom 13:18",
          "verse": 18,
          "text": "περὶ δὲ ζωῆς τὸ νεκρὸν ἀξιοῖ περὶ δὲ ἐπικουρίας τὸ ἀπειρότατον ἱκετεύει περὶ δὲ ὁδοιπορίας τὸ μηδὲ βάσει χρῆσθαι δυνάμενον "
        },
        {
          "name": "Wisdom 13:19",
          "verse": 19,
          "text": "περὶ δὲ πορισμοῦ καὶ ἐργασίας καὶ χειρῶν ἐπιτυχίας τὸ ἀδρανέστατον ταῖς χερσὶν εὐδράνειαν αἰτεῖται "
        }
      ]
    },
    {
      "name": "Wisdom 14",
      "chapter": 14,
      "verses": [
        {
          "name": "Wisdom 14:1",
          "verse": 1,
          "text": "πλοῦν τις πάλιν στελλόμενος καὶ ἄγρια μέλλων διοδεύειν κύματα τοῦ φέροντος αὐτὸν πλοίου σαθρότερον ξύλον ἐπιβοᾶται "
        },
        {
          "name": "Wisdom 14:2",
          "verse": 2,
          "text": "ἐκεῖνο μὲν γὰρ ὄρεξις πορισμῶν ἐπενόησεν τεχνῖτις δὲ σοφία κατεσκεύασεν "
        },
        {
          "name": "Wisdom 14:3",
          "verse": 3,
          "text": "ἡ δὲ σή πάτερ διακυβερνᾷ πρόνοια ὅτι ἔδωκας καὶ ἐν θαλάσσῃ ὁδὸν καὶ ἐν κύμασι τρίβον ἀσφαλῆ "
        },
        {
          "name": "Wisdom 14:4",
          "verse": 4,
          "text": "δεικνὺς ὅτι δύνασαι ἐκ παντὸς σῴζειν ἵνα κἂν ἄνευ τέχνης τις ἐπιβῇ "
        },
        {
          "name": "Wisdom 14:5",
          "verse": 5,
          "text": "θέλεις δὲ μὴ ἀργὰ εἶναι τὰ τῆς σοφίας σου ἔργα διὰ τοῦτο καὶ ἐλαχίστῳ ξύλῳ πιστεύουσιν ἄνθρωποι ψυχὰς καὶ διελθόντες κλύδωνα σχεδίᾳ διεσώθησαν "
        },
        {
          "name": "Wisdom 14:6",
          "verse": 6,
          "text": "καὶ ἀρχῆς γὰρ ἀπολλυμένων ὑπερηφάνων γιγάντων ἡ ἐλπὶς τοῦ κόσμου ἐπὶ σχεδίας καταφυγοῦσα ἀπέλιπεν αἰῶνι σπέρμα γενέσεως τῇ σῇ κυβερνηθεῖσα χειρί "
        },
        {
          "name": "Wisdom 14:7",
          "verse": 7,
          "text": "εὐλόγηται γὰρ ξύλον δῑ οὗ γίνεται δικαιοσύνη "
        },
        {
          "name": "Wisdom 14:8",
          "verse": 8,
          "text": "τὸ χειροποίητον δέ ἐπικατάρατον αὐτὸ καὶ ὁ ποιήσας αὐτό ὅτι ὁ μὲν ἠργάζετο τὸ δὲ φθαρτὸν θεὸς ὠνομάσθη "
        },
        {
          "name": "Wisdom 14:9",
          "verse": 9,
          "text": "ἐν ἴσῳ γὰρ μισητὰ θεῷ καὶ ὁ ἀσεβῶν καὶ ἡ ἀσέβεια αὐτοῦ "
        },
        {
          "name": "Wisdom 14:10",
          "verse": 10,
          "text": "καὶ γὰρ τὸ πραχθὲν σὺν τῷ δράσαντι κολασθήσεται "
        },
        {
          "name": "Wisdom 14:11",
          "verse": 11,
          "text": "διὰ τοῦτο καὶ ἐν εἰδώλοις ἐθνῶν ἐπισκοπὴ ἔσται ὅτι ἐν κτίσματι θεοῦ εἰς βδέλυγμα ἐγενήθησαν καὶ εἰς σκάνδαλα ψυχαῖς ἀνθρώπων καὶ εἰς παγίδα ποσὶν ἀφρόνων "
        },
        {
          "name": "Wisdom 14:12",
          "verse": 12,
          "text": "ἀρχὴ γὰρ πορνείας ἐπίνοια εἰδώλων εὕρεσις δὲ αὐτῶν φθορὰ ζωῆς "
        },
        {
          "name": "Wisdom 14:13",
          "verse": 13,
          "text": "οὔτε γὰρ ἦν ἀπ’ ἀρχῆς οὔτε εἰς τὸν αἰῶνα ἔσται "
        },
        {
          "name": "Wisdom 14:14",
          "verse": 14,
          "text": "κενοδοξίᾳ γὰρ ἀνθρώπων εἰσῆλθεν εἰς τὸν κόσμον καὶ διὰ τοῦτο σύντομον αὐτῶν τὸ τέλος ἐπενοήθη "
        },
        {
          "name": "Wisdom 14:15",
          "verse": 15,
          "text": "ἀώρῳ γὰρ πένθει τρυχόμενος πατὴρ τοῦ ταχέως ἀφαιρεθέντος τέκνου εἰκόνα ποιήσας τόν ποτε νεκρὸν ἄνθρωπον νῦν ὡς θεὸν ἐτίμησεν καὶ παρέδωκεν τοῖς ὑποχειρίοις μυστήρια καὶ τελετάς "
        },
        {
          "name": "Wisdom 14:16",
          "verse": 16,
          "text": "εἶτα ἐν χρόνῳ κρατυνθὲν τὸ ἀσεβὲς ἔθος ὡς νόμος ἐφυλάχθη "
        },
        {
          "name": "Wisdom 14:17",
          "verse": 17,
          "text": "καὶ τυράννων ἐπιταγαῖς ἐθρησκεύετο τὰ γλυπτά οὓς ἐν ὄψει μὴ δυνάμενοι τιμᾶν ἄνθρωποι διὰ τὸ μακρὰν οἰκεῖν τὴν πόρρωθεν ὄψιν ἀνατυπωσάμενοι ἐμφανῆ εἰκόνα τοῦ τιμωμένου βασιλέως ἐποίησαν ἵνα ὡς παρόντα τὸν ἀπόντα κολακεύωσιν διὰ τῆς σπουδῆς "
        },
        {
          "name": "Wisdom 14:18",
          "verse": 18,
          "text": "εἰς ἐπίτασιν δὲ θρησκείας καὶ τοὺς ἀγνοοῦντας ἡ τοῦ τεχνίτου προετρέψατο φιλοτιμία "
        },
        {
          "name": "Wisdom 14:19",
          "verse": 19,
          "text": "ὁ μὲν γὰρ τάχα κρατοῦντι βουλόμενος ἀρέσαι ἐξεβιάσατο τῇ τέχνῃ τὴν ὁμοιότητα ἐπὶ τὸ κάλλιον "
        },
        {
          "name": "Wisdom 14:20",
          "verse": 20,
          "text": "τὸ δὲ πλῆθος ἐφελκόμενον διὰ τὸ εὔχαρι τῆς ἐργασίας τὸν πρὸ ὀλίγου τιμηθέντα ἄνθρωπον νῦν σέβασμα ἐλογίσαντο "
        },
        {
          "name": "Wisdom 14:21",
          "verse": 21,
          "text": "καὶ τοῦτο ἐγένετο τῷ βίῳ εἰς ἔνεδρον ὅτι ἢ συμφορᾷ ἢ τυραννίδι δουλεύσαντες ἄνθρωποι τὸ ἀκοινώνητον ὄνομα λίθοις καὶ ξύλοις περιέθεσαν "
        },
        {
          "name": "Wisdom 14:22",
          "verse": 22,
          "text": "εἶτ’ οὐκ ἤρκεσεν τὸ πλανᾶσθαι περὶ τὴν τοῦ θεοῦ γνῶσιν ἀλλὰ καὶ ἐν μεγάλῳ ζῶντες ἀγνοίας πολέμῳ τὰ τοσαῦτα κακὰ εἰρήνην προσαγορεύουσιν "
        },
        {
          "name": "Wisdom 14:23",
          "verse": 23,
          "text": "ἢ γὰρ τεκνοφόνους τελετὰς ἢ κρύφια μυστήρια ἢ ἐμμανεῖς ἐξάλλων θεσμῶν κώμους ἄγοντες "
        },
        {
          "name": "Wisdom 14:24",
          "verse": 24,
          "text": "οὔτε βίους οὔτε γάμους καθαροὺς ἔτι φυλάσσουσιν ἕτερος δ’ ἕτερον ἢ λοχῶν ἀναιρεῖ ἢ νοθεύων ὀδυνᾷ "
        },
        {
          "name": "Wisdom 14:25",
          "verse": 25,
          "text": "πάντα δ’ ἐπιμὶξ ἔχει αἷμα καὶ φόνος κλοπὴ καὶ δόλος φθορά ἀπιστία τάραχος ἐπιορκία "
        },
        {
          "name": "Wisdom 14:26",
          "verse": 26,
          "text": "θόρυβος ἀγαθῶν χάριτος ἀμνηστία ψυχῶν μιασμός γενέσεως ἐναλλαγή γάμων ἀταξία μοιχεία καὶ ἀσέλγεια "
        },
        {
          "name": "Wisdom 14:27",
          "verse": 27,
          "text": "ἡ γὰρ τῶν ἀνωνύμων εἰδώλων θρησκεία παντὸς ἀρχὴ κακοῦ καὶ αἰτία καὶ πέρας ἐστίν "
        },
        {
          "name": "Wisdom 14:28",
          "verse": 28,
          "text": "ἢ γὰρ εὐφραινόμενοι μεμήνασιν ἢ προφητεύουσιν ψευδῆ ἢ ζῶσιν ἀδίκως ἢ ἐπιορκοῦσιν ταχέως "
        },
        {
          "name": "Wisdom 14:29",
          "verse": 29,
          "text": "ἀψύχοις γὰρ πεποιθότες εἰδώλοις κακῶς ὀμόσαντες ἀδικηθῆναι οὐ προσδέχονται "
        },
        {
          "name": "Wisdom 14:30",
          "verse": 30,
          "text": "ἀμφότερα δὲ αὐτοὺς μετελεύσεται τὰ δίκαια ὅτι κακῶς ἐφρόνησαν περὶ θεοῦ προσέχοντες εἰδώλοις καὶ ἀδίκως ὤμοσαν ἐν δόλῳ καταφρονήσαντες ὁσιότητος "
        },
        {
          "name": "Wisdom 14:31",
          "verse": 31,
          "text": "οὐ γὰρ ἡ τῶν ὀμνυμένων δύναμις ἀλλ’ ἡ τῶν ἁμαρτανόντων δίκη ἐπεξέρχεται ἀεὶ τὴν τῶν ἀδίκων παράβασιν "
        }
      ]
    },
    {
      "name": "Wisdom 15",
      "chapter": 15,
      "verses": [
        {
          "name": "Wisdom 15:1",
          "verse": 1,
          "text": "σὺ δέ ὁ θεὸς ἡμῶν χρηστὸς καὶ ἀληθής μακρόθυμος καὶ ἐλέει διοικῶν τὰ πάντα "
        },
        {
          "name": "Wisdom 15:2",
          "verse": 2,
          "text": "καὶ γὰρ ἐὰν ἁμάρτωμεν σοί ἐσμεν εἰδότες σου τὸ κράτος οὐχ ἁμαρτησόμεθα δέ εἰδότες ὅτι σοὶ λελογίσμεθα "
        },
        {
          "name": "Wisdom 15:3",
          "verse": 3,
          "text": "τὸ γὰρ ἐπίστασθαί σε ὁλόκληρος δικαιοσύνη καὶ εἰδέναι σου τὸ κράτος ῥίζα ἀθανασίας "
        },
        {
          "name": "Wisdom 15:4",
          "verse": 4,
          "text": "οὔτε γὰρ ἐπλάνησεν ἡμᾶς ἀνθρώπων κακότεχνος ἐπίνοια οὐδὲ σκιαγράφων πόνος ἄκαρπος εἶδος σπιλωθὲν χρώμασιν διηλλαγμένοις "
        },
        {
          "name": "Wisdom 15:5",
          "verse": 5,
          "text": "ὧν ὄψις ἄφροσιν εἰς ὄρεξιν ἔρχεται ποθεῖ τε νεκρᾶς εἰκόνος εἶδος ἄπνουν "
        },
        {
          "name": "Wisdom 15:6",
          "verse": 6,
          "text": "κακῶν ἐρασταὶ ἄξιοί τε τοιούτων ἐλπίδων καὶ οἱ δρῶντες καὶ οἱ ποθοῦντες καὶ οἱ σεβόμενοι "
        },
        {
          "name": "Wisdom 15:7",
          "verse": 7,
          "text": "καὶ γὰρ κεραμεὺς ἁπαλὴν γῆν θλίβων ἐπίμοχθον πλάσσει πρὸς ὑπηρεσίαν ἡμῶν ἓν ἕκαστον ἀλλ’ ἐκ τοῦ αὐτοῦ πηλοῦ ἀνεπλάσατο τά τε τῶν καθαρῶν ἔργων δοῦλα σκεύη τά τε ἐναντία πάντα ὁμοίως τούτων δὲ ἑτέρου τίς ἑκάστου ἐστὶν ἡ χρῆσις κριτὴς ὁ πηλουργός "
        },
        {
          "name": "Wisdom 15:8",
          "verse": 8,
          "text": "καὶ κακόμοχθος θεὸν μάταιον ἐκ τοῦ αὐτοῦ πλάσσει πηλοῦ ὃς πρὸ μικροῦ ἐκ γῆς γενηθεὶς μετ’ ὀλίγον πορεύεται ἐξ ἧς ἐλήμφθη τὸ τῆς ψυχῆς ἀπαιτηθεὶς χρέος "
        },
        {
          "name": "Wisdom 15:9",
          "verse": 9,
          "text": "ἀλλ’ ἔστιν αὐτῷ φροντὶς οὐχ ὅτι μέλλει κάμνειν οὐδ’ ὅτι βραχυτελῆ βίον ἔχει ἀλλ’ ἀντερείδεται μὲν χρυσουργοῖς καὶ ἀργυροχόοις χαλκοπλάστας τε μιμεῖται καὶ δόξαν ἡγεῖται ὅτι κίβδηλα πλάσσει "
        },
        {
          "name": "Wisdom 15:10",
          "verse": 10,
          "text": "σποδὸς ἡ καρδία αὐτοῦ καὶ γῆς εὐτελεστέρα ἡ ἐλπὶς αὐτοῦ πηλοῦ τε ἀτιμότερος ὁ βίος αὐτοῦ "
        },
        {
          "name": "Wisdom 15:11",
          "verse": 11,
          "text": "ὅτι ἠγνόησεν τὸν πλάσαντα αὐτὸν καὶ τὸν ἐμπνεύσαντα αὐτῷ ψυχὴν ἐνεργοῦσαν καὶ ἐμφυσήσαντα πνεῦμα ζωτικόν "
        },
        {
          "name": "Wisdom 15:12",
          "verse": 12,
          "text": "ἀλλ’ ἐλογίσαντο παίγνιον εἶναι τὴν ζωὴν ἡμῶν καὶ τὸν βίον πανηγυρισμὸν ἐπικερδῆ δεῖν γάρ φησιν ὅθεν δή κἂν ἐκ κακοῦ πορίζειν "
        },
        {
          "name": "Wisdom 15:13",
          "verse": 13,
          "text": "οὗτος γὰρ παρὰ πάντας οἶδεν ὅτι ἁμαρτάνει ὕλης γεώδους εὔθραυστα σκεύη καὶ γλυπτὰ δημιουργῶν "
        },
        {
          "name": "Wisdom 15:14",
          "verse": 14,
          "text": "πάντες δὲ ἀφρονέστατοι καὶ τάλανες ὑπὲρ ψυχὴν νηπίου οἱ ἐχθροὶ τοῦ λαοῦ σου καταδυναστεύσαντες αὐτόν "
        },
        {
          "name": "Wisdom 15:15",
          "verse": 15,
          "text": "ὅτι καὶ πάντα τὰ εἴδωλα τῶν ἐθνῶν ἐλογίσαντο θεούς οἷς οὔτε ὀμμάτων χρῆσις εἰς ὅρασιν οὔτε ῥῖνες εἰς συνολκὴν ἀέρος οὔτε ὦτα ἀκούειν οὔτε δάκτυλοι χειρῶν εἰς ψηλάφησιν καὶ οἱ πόδες αὐτῶν ἀργοὶ πρὸς ἐπίβασιν "
        },
        {
          "name": "Wisdom 15:16",
          "verse": 16,
          "text": "ἄνθρωπος γὰρ ἐποίησεν αὐτούς καὶ τὸ πνεῦμα δεδανεισμένος ἔπλασεν αὐτούς οὐδεὶς γὰρ αὐτῷ ὅμοιον ἄνθρωπος ἰσχύει πλάσαι θεόν "
        },
        {
          "name": "Wisdom 15:17",
          "verse": 17,
          "text": "θνητὸς δὲ ὢν νεκρὸν ἐργάζεται χερσὶν ἀνόμοις κρείττων γάρ ἐστιν τῶν σεβασμάτων αὐτοῦ ὧν αὐτὸς μὲν ἔζησεν ἐκεῖνα δὲ οὐδέποτε "
        },
        {
          "name": "Wisdom 15:18",
          "verse": 18,
          "text": "καὶ τὰ ζῷα δὲ τὰ ἔχθιστα σέβονται ἀνοίᾳ γὰρ συγκρινόμενα τῶν ἄλλων ἐστὶ χείρονα "
        },
        {
          "name": "Wisdom 15:19",
          "verse": 19,
          "text": "οὐδ’ ὅσον ἐπιποθῆσαι ὡς ἐν ζῴων ὄψει καλὰ τυγχάνει ἐκπέφευγεν δὲ καὶ τὸν τοῦ θεοῦ ἔπαινον καὶ τὴν εὐλογίαν αὐτοῦ "
        }
      ]
    },
    {
      "name": "Wisdom 16",
      "chapter": 16,
      "verses": [
        {
          "name": "Wisdom 16:1",
          "verse": 1,
          "text": "διὰ τοῦτο δῑ ὁμοίων ἐκολάσθησαν ἀξίως καὶ διὰ πλήθους κνωδάλων ἐβασανίσθησαν "
        },
        {
          "name": "Wisdom 16:2",
          "verse": 2,
          "text": "ἀνθ’ ἧς κολάσεως εὐεργετήσας τὸν λαόν σου εἰς ἐπιθυμίαν ὀρέξεως ξένην γεῦσιν τροφὴν ἡτοίμασας ὀρτυγομήτραν "
        },
        {
          "name": "Wisdom 16:3",
          "verse": 3,
          "text": "ἵνα ἐκεῖνοι μὲν ἐπιθυμοῦντες τροφὴν διὰ τὴν εἰδέχθειαν τῶν ἐπαπεσταλμένων καὶ τὴν ἀναγκαίαν ὄρεξιν ἀποστρέφωνται αὐτοὶ δὲ ἐπ’ ὀλίγον ἐνδεεῖς γενόμενοι καὶ ξένης μετάσχωσι γεύσεως "
        },
        {
          "name": "Wisdom 16:4",
          "verse": 4,
          "text": "ἔδει γὰρ ἐκείνοις μὲν ἀπαραίτητον ἔνδειαν ἐπελθεῖν τυραννοῦσιν τούτοις δὲ μόνον δειχθῆναι πῶς οἱ ἐχθροὶ αὐτῶν ἐβασανίζοντο "
        },
        {
          "name": "Wisdom 16:5",
          "verse": 5,
          "text": "καὶ γὰρ ὅτε αὐτοῖς δεινὸς ἐπῆλθεν θηρίων θυμὸς δήγμασίν τε σκολιῶν διεφθείροντο ὄφεων οὐ μέχρι τέλους ἔμεινεν ἡ ὀργή σου "
        },
        {
          "name": "Wisdom 16:6",
          "verse": 6,
          "text": "εἰς νουθεσίαν δὲ πρὸς ὀλίγον ἐταράχθησαν σύμβολον ἔχοντες σωτηρίας εἰς ἀνάμνησιν ἐντολῆς νόμου σου "
        },
        {
          "name": "Wisdom 16:7",
          "verse": 7,
          "text": "ὁ γὰρ ἐπιστραφεὶς οὐ διὰ τὸ θεωρούμενον ἐσῴζετο ἀλλὰ διὰ σὲ τὸν πάντων σωτῆρα "
        },
        {
          "name": "Wisdom 16:8",
          "verse": 8,
          "text": "καὶ ἐν τούτῳ δὲ ἔπεισας τοὺς ἐχθροὺς ἡμῶν ὅτι σὺ εἶ ὁ ῥυόμενος ἐκ παντὸς κακοῦ "
        },
        {
          "name": "Wisdom 16:9",
          "verse": 9,
          "text": "οὓς μὲν γὰρ ἀκρίδων καὶ μυιῶν ἀπέκτεινεν δήγματα καὶ οὐχ εὑρέθη ἴαμα τῇ ψυχῇ αὐτῶν ὅτι ἄξιοι ἦσαν ὑπὸ τοιούτων κολασθῆναι "
        },
        {
          "name": "Wisdom 16:10",
          "verse": 10,
          "text": "τοὺς δὲ υἱούς σου οὐδὲ ἰοβόλων δρακόντων ἐνίκησαν ὀδόντες τὸ ἔλεος γάρ σου ἀντιπαρῆλθεν καὶ ἰάσατο αὐτούς "
        },
        {
          "name": "Wisdom 16:11",
          "verse": 11,
          "text": "εἰς γὰρ ὑπόμνησιν τῶν λογίων σου ἐνεκεντρίζοντο καὶ ὀξέως διεσῴζοντο ἵνα μὴ εἰς βαθεῖαν ἐμπεσόντες λήθην ἀπερίσπαστοι γένωνται τῆς σῆς εὐεργεσίας "
        },
        {
          "name": "Wisdom 16:12",
          "verse": 12,
          "text": "καὶ γὰρ οὔτε βοτάνη οὔτε μάλαγμα ἐθεράπευσεν αὐτούς ἀλλὰ ὁ σός κύριε λόγος ὁ πάντας ἰώμενος "
        },
        {
          "name": "Wisdom 16:13",
          "verse": 13,
          "text": "σὺ γὰρ ζωῆς καὶ θανάτου ἐξουσίαν ἔχεις καὶ κατάγεις εἰς πύλας ᾅδου καὶ ἀνάγεις "
        },
        {
          "name": "Wisdom 16:14",
          "verse": 14,
          "text": "ἄνθρωπος δὲ ἀποκτέννει μὲν τῇ κακίᾳ αὐτοῦ ἐξελθὸν δὲ πνεῦμα οὐκ ἀναστρέφει οὐδὲ ἀναλύει ψυχὴν παραλημφθεῖσαν "
        },
        {
          "name": "Wisdom 16:15",
          "verse": 15,
          "text": "τὴν δὲ σὴν χεῖρα φυγεῖν ἀδύνατόν ἐστιν "
        },
        {
          "name": "Wisdom 16:16",
          "verse": 16,
          "text": "ἀρνούμενοι γάρ σε εἰδέναι ἀσεβεῖς ἐν ἰσχύι βραχίονός σου ἐμαστιγώθησαν ξένοις ὑετοῖς καὶ χαλάζαις καὶ ὄμβροις διωκόμενοι ἀπαραιτήτοις καὶ πυρὶ καταναλισκόμενοι "
        },
        {
          "name": "Wisdom 16:17",
          "verse": 17,
          "text": "τὸ γὰρ παραδοξότατον ἐν τῷ πάντα σβεννύντι ὕδατι πλεῖον ἐνήργει τὸ πῦρ ὑπέρμαχος γὰρ ὁ κόσμος ἐστὶν δικαίων "
        },
        {
          "name": "Wisdom 16:18",
          "verse": 18,
          "text": "ποτὲ μὲν γὰρ ἡμεροῦτο φλόξ ἵνα μὴ καταφλέξῃ τὰ ἐπ’ ἀσεβεῖς ἀπεσταλμένα ζῷα ἀλλ’ αὐτοὶ βλέποντες εἰδῶσιν ὅτι θεοῦ κρίσει ἐλαύνονται "
        },
        {
          "name": "Wisdom 16:19",
          "verse": 19,
          "text": "ποτὲ δὲ καὶ μεταξὺ ὕδατος ὑπὲρ τὴν πυρὸς δύναμιν φλέγει ἵνα ἀδίκου γῆς γενήματα διαφθείρῃ "
        },
        {
          "name": "Wisdom 16:20",
          "verse": 20,
          "text": "ἀνθ’ ὧν ἀγγέλων τροφὴν ἐψώμισας τὸν λαόν σου καὶ ἕτοιμον ἄρτον ἀπ’ οὐρανοῦ παρέσχες αὐτοῖς ἀκοπιάτως πᾶσαν ἡδονὴν ἰσχύοντα καὶ πρὸς πᾶσαν ἁρμόνιον γεῦσιν "
        },
        {
          "name": "Wisdom 16:21",
          "verse": 21,
          "text": "ἡ μὲν γὰρ ὑπόστασίς σου τὴν σὴν πρὸς τέκνα ἐνεφάνιζεν γλυκύτητα τῇ δὲ τοῦ προσφερομένου ἐπιθυμίᾳ ὑπηρετῶν πρὸς ὅ τις ἐβούλετο μετεκιρνᾶτο "
        },
        {
          "name": "Wisdom 16:22",
          "verse": 22,
          "text": "χιὼν δὲ καὶ κρύσταλλος ὑπέμεινε πῦρ καὶ οὐκ ἐτήκετο ἵνα γνῶσιν ὅτι τοὺς τῶν ἐχθρῶν καρποὺς κατέφθειρε πῦρ φλεγόμενον ἐν τῇ χαλάζῃ καὶ ἐν τοῖς ὑετοῖς διαστράπτον "
        },
        {
          "name": "Wisdom 16:23",
          "verse": 23,
          "text": "τοῦτο πάλιν δ’ ἵνα τραφῶσιν δίκαιοι καὶ τῆς ἰδίας ἐπιλέλησται δυνάμεως "
        },
        {
          "name": "Wisdom 16:24",
          "verse": 24,
          "text": "ἡ γὰρ κτίσις σοὶ τῷ ποιήσαντι ὑπηρετοῦσα ἐπιτείνεται εἰς κόλασιν κατὰ τῶν ἀδίκων καὶ ἀνίεται εἰς εὐεργεσίαν ὑπὲρ τῶν ἐπὶ σοὶ πεποιθότων "
        },
        {
          "name": "Wisdom 16:25",
          "verse": 25,
          "text": "διὰ τοῦτο καὶ τότε εἰς πάντα μεταλλευομένη τῇ παντοτρόφῳ σου δωρεᾷ ὑπηρέτει πρὸς τὴν τῶν δεομένων θέλησιν "
        },
        {
          "name": "Wisdom 16:26",
          "verse": 26,
          "text": "ἵνα μάθωσιν οἱ υἱοί σου οὓς ἠγάπησας κύριε ὅτι οὐχ αἱ γενέσεις τῶν καρπῶν τρέφουσιν ἄνθρωπον ἀλλὰ τὸ ῥῆμά σου τοὺς σοὶ πιστεύοντας διατηρεῖ "
        },
        {
          "name": "Wisdom 16:27",
          "verse": 27,
          "text": "τὸ γὰρ ὑπὸ πυρὸς μὴ φθειρόμενον ἁπλῶς ὑπὸ βραχείας ἀκτῖνος ἡλίου θερμαινόμενον ἐτήκετο "
        },
        {
          "name": "Wisdom 16:28",
          "verse": 28,
          "text": "ὅπως γνωστὸν ᾖ ὅτι δεῖ φθάνειν τὸν ἥλιον ἐπ’ εὐχαριστίαν σου καὶ πρὸς ἀνατολὴν φωτὸς ἐντυγχάνειν σοι "
        },
        {
          "name": "Wisdom 16:29",
          "verse": 29,
          "text": "ἀχαρίστου γὰρ ἐλπὶς ὡς χειμέριος πάχνη τακήσεται καὶ ῥυήσεται ὡς ὕδωρ ἄχρηστον "
        }
      ]
    },
    {
      "name": "Wisdom 17",
      "chapter": 17,
      "verses": [
        {
          "name": "Wisdom 17:1",
          "verse": 1,
          "text": "μεγάλαι γάρ σου αἱ κρίσεις καὶ δυσδιήγητοι διὰ τοῦτο ἀπαίδευτοι ψυχαὶ ἐπλανήθησαν "
        },
        {
          "name": "Wisdom 17:2",
          "verse": 2,
          "text": "ὑπειληφότες γὰρ καταδυναστεύειν ἔθνος ἅγιον ἄνομοι δέσμιοι σκότους καὶ μακρᾶς πεδῆται νυκτὸς κατακλεισθέντες ὀρόφοις φυγάδες τῆς αἰωνίου προνοίας ἔκειντο "
        },
        {
          "name": "Wisdom 17:3",
          "verse": 3,
          "text": "λανθάνειν γὰρ νομίζοντες ἐπὶ κρυφαίοις ἁμαρτήμασιν ἀφεγγεῖ λήθης παρακαλύμματι ἐσκορπίσθησαν θαμβούμενοι δεινῶς καὶ ἰνδάλμασιν ἐκταρασσόμενοι "
        },
        {
          "name": "Wisdom 17:4",
          "verse": 4,
          "text": "οὐδὲ γὰρ ὁ κατέχων αὐτοὺς μυχὸς ἀφόβους διεφύλαττεν ἦχοι δ’ ἐκταράσσοντες αὐτοὺς περιεκόμπουν καὶ φάσματα ἀμειδήτοις κατηφῆ προσώποις ἐνεφανίζετο "
        },
        {
          "name": "Wisdom 17:5",
          "verse": 5,
          "text": "καὶ πυρὸς μὲν οὐδεμία βία κατίσχυεν φωτίζειν οὔτε ἄστρων ἔκλαμπροι φλόγες καταυγάζειν ὑπέμενον τὴν στυγνὴν ἐκείνην νύκτα "
        },
        {
          "name": "Wisdom 17:6",
          "verse": 6,
          "text": "διεφαίνετο δ’ αὐτοῖς μόνον αὐτομάτη πυρὰ φόβου πλήρης ἐκδειματούμενοι δὲ τῆς μὴ θεωρουμένης ἐκείνης ὄψεως ἡγοῦντο χείρω τὰ βλεπόμενα "
        },
        {
          "name": "Wisdom 17:7",
          "verse": 7,
          "text": "μαγικῆς δὲ ἐμπαίγματα κατέκειτο τέχνης καὶ τῆς ἐπὶ φρονήσει ἀλαζονείας ἔλεγχος ἐφύβριστος "
        },
        {
          "name": "Wisdom 17:8",
          "verse": 8,
          "text": "οἱ γὰρ ὑπισχνούμενοι δείματα καὶ ταραχὰς ἀπελαύνειν ψυχῆς νοσούσης οὗτοι καταγέλαστον εὐλάβειαν ἐνόσουν "
        },
        {
          "name": "Wisdom 17:9",
          "verse": 9,
          "text": "καὶ γὰρ εἰ μηδὲν αὐτοὺς ταραχῶδες ἐφόβει κνωδάλων παρόδοις καὶ ἑρπετῶν συριγμοῖς ἐκσεσοβημένοι διώλλυντο ἔντρομοι καὶ τὸν μηδαμόθεν φευκτὸν ἀέρα προσιδεῖν ἀρνούμενοι "
        },
        {
          "name": "Wisdom 17:10",
          "verse": 10,
          "text": "δειλὸν γὰρ ἰδίῳ πονηρία μάρτυρι καταδικαζομένη ἀεὶ δὲ προσείληφεν τὰ χαλεπὰ συνεχομένη τῇ συνειδήσει "
        },
        {
          "name": "Wisdom 17:11",
          "verse": 11,
          "text": "οὐθὲν γάρ ἐστιν φόβος εἰ μὴ προδοσία τῶν ἀπὸ λογισμοῦ βοηθημάτων "
        },
        {
          "name": "Wisdom 17:12",
          "verse": 12,
          "text": "ἔνδοθεν δὲ οὖσα ἥττων ἡ προσδοκία πλείονα λογίζεται τὴν ἄγνοιαν τῆς παρεχούσης τὴν βάσανον αἰτίας "
        },
        {
          "name": "Wisdom 17:13",
          "verse": 13,
          "text": "οἱ δὲ τὴν ἀδύνατον ὄντως νύκτα καὶ ἐξ ἀδυνάτου ᾅδου μυχῶν ἐπελθοῦσαν τὸν αὐτὸν ὕπνον κοιμώμενοι "
        },
        {
          "name": "Wisdom 17:14",
          "verse": 14,
          "text": "τὰ μὲν τέρασιν ἠλαύνοντο φαντασμάτων τὰ δὲ τῆς ψυχῆς παρελύοντο προδοσίᾳ αἰφνίδιος γὰρ αὐτοῖς καὶ ἀπροσδόκητος φόβος ἐπεχύθη "
        },
        {
          "name": "Wisdom 17:15",
          "verse": 15,
          "text": "εἶθ’ οὕτως ὃς δή ποτ’ οὖν ἦν ἐκεῖ καταπίπτων ἐφρουρεῖτο εἰς τὴν ἀσίδηρον εἱρκτὴν κατακλεισθείς "
        },
        {
          "name": "Wisdom 17:16",
          "verse": 16,
          "text": "εἴ τε γὰρ γεωργὸς ἦν τις ἢ ποιμὴν ἢ τῶν κατ’ ἐρημίαν ἐργάτης μόχθων προλημφθεὶς τὴν δυσάλυκτον ἔμενεν ἀνάγκην μιᾷ γὰρ ἁλύσει σκότους πάντες ἐδέθησαν "
        },
        {
          "name": "Wisdom 17:17",
          "verse": 17,
          "text": "εἴ τε πνεῦμα συρίζον ἢ περὶ ἀμφιλαφεῖς κλάδους ὀρνέων ἦχος εὐμελὴς ἢ ῥυθμὸς ὕδατος πορευομένου βίᾳ ἢ κτύπος ἀπηνὴς καταρριπτομένων πετρῶν "
        },
        {
          "name": "Wisdom 17:18",
          "verse": 18,
          "text": "ἢ σκιρτώντων ζῴων δρόμος ἀθεώρητος ἢ ὠρυομένων ἀπηνεστάτων θηρίων φωνὴ ἢ ἀντανακλωμένη ἐκ κοιλότητος ὀρέων ἠχώ παρέλυεν αὐτοὺς ἐκφοβοῦντα "
        },
        {
          "name": "Wisdom 17:19",
          "verse": 19,
          "text": "ὅλος γὰρ ὁ κόσμος λαμπρῷ κατελάμπετο φωτὶ καὶ ἀνεμποδίστοις συνείχετο ἔργοις "
        },
        {
          "name": "Wisdom 17:20",
          "verse": 20,
          "text": "μόνοις δὲ ἐκείνοις ἐπετέτατο βαρεῖα νὺξ εἰκὼν τοῦ μέλλοντος αὐτοὺς διαδέχεσθαι σκότους ἑαυτοῖς δὲ ἦσαν βαρύτεροι σκότους "
        },
        {
          "name": "Wisdom 17:21",
          "verse": 21,
          "text": ""
        }
      ]
    },
    {
      "name": "Wisdom 18",
      "chapter": 18,
      "verses": [
        {
          "name": "Wisdom 18:1",
          "verse": 1,
          "text": "τοῖς δὲ ὁσίοις σου μέγιστον ἦν φῶς ὧν φωνὴν μὲν ἀκούοντες μορφὴν δὲ οὐχ ὁρῶντες ὅτι μὲν οὐ κἀκεῖνοι ἐπεπόνθεισαν ἐμακάριζον "
        },
        {
          "name": "Wisdom 18:2",
          "verse": 2,
          "text": "ὅτι δ’ οὐ βλάπτουσιν προηδικημένοι ηὐχαρίστουν καὶ τοῦ διενεχθῆναι χάριν ἐδέοντο "
        },
        {
          "name": "Wisdom 18:3",
          "verse": 3,
          "text": "ἀνθ’ ὧν πυριφλεγῆ στῦλον ὁδηγὸν μὲν ἀγνώστου ὁδοιπορίας ἥλιον δὲ ἀβλαβῆ φιλοτίμου ξενιτείας παρέσχες "
        },
        {
          "name": "Wisdom 18:4",
          "verse": 4,
          "text": "ἄξιοι μὲν γὰρ ἐκεῖνοι στερηθῆναι φωτὸς καὶ φυλακισθῆναι σκότει οἱ κατακλείστους φυλάξαντες τοὺς υἱούς σου δῑ ὧν ἤμελλεν τὸ ἄφθαρτον νόμου φῶς τῷ αἰῶνι δίδοσθαι "
        },
        {
          "name": "Wisdom 18:5",
          "verse": 5,
          "text": "βουλευσαμένους δ’ αὐτοὺς τὰ τῶν ὁσίων ἀποκτεῖναι νήπια καὶ ἑνὸς ἐκτεθέντος τέκνου καὶ σωθέντος εἰς ἔλεγχον τὸ αὐτῶν ἀφείλω πλῆθος τέκνων καὶ ὁμοθυμαδὸν ἀπώλεσας ἐν ὕδατι σφοδρῷ "
        },
        {
          "name": "Wisdom 18:6",
          "verse": 6,
          "text": "ἐκείνη ἡ νὺξ προεγνώσθη πατράσιν ἡμῶν ἵνα ἀσφαλῶς εἰδότες οἷς ἐπίστευσαν ὅρκοις ἐπευθυμήσωσιν "
        },
        {
          "name": "Wisdom 18:7",
          "verse": 7,
          "text": "προσεδέχθη ὑπὸ λαοῦ σου σωτηρία μὲν δικαίων ἐχθρῶν δὲ ἀπώλεια "
        },
        {
          "name": "Wisdom 18:8",
          "verse": 8,
          "text": "ᾧ γὰρ ἐτιμωρήσω τοὺς ὑπεναντίους τούτῳ ἡμᾶς προσκαλεσάμενος ἐδόξασας "
        },
        {
          "name": "Wisdom 18:9",
          "verse": 9,
          "text": "κρυφῇ γὰρ ἐθυσίαζον ὅσιοι παῖδες ἀγαθῶν καὶ τὸν τῆς θειότητος νόμον ἐν ὁμονοίᾳ διέθεντο τῶν αὐτῶν ὁμοίως καὶ ἀγαθῶν καὶ κινδύνων μεταλήμψεσθαι τοὺς ἁγίους πατέρων ἤδη προαναμέλποντες αἴνους "
        },
        {
          "name": "Wisdom 18:10",
          "verse": 10,
          "text": "ἀντήχει δ’ ἀσύμφωνος ἐχθρῶν ἡ βοή καὶ οἰκτρὰ διεφέρετο φωνὴ θρηνουμένων παίδων "
        },
        {
          "name": "Wisdom 18:11",
          "verse": 11,
          "text": "ὁμοίᾳ δὲ δίκῃ δοῦλος ἅμα δεσπότῃ κολασθεὶς καὶ δημότης βασιλεῖ τὰ αὐτὰ πάσχων "
        },
        {
          "name": "Wisdom 18:12",
          "verse": 12,
          "text": "ὁμοθυμαδὸν δὲ πάντες ἐν ἑνὶ ὀνόματι θανάτου νεκροὺς εἶχον ἀναριθμήτους οὐδὲ γὰρ πρὸς τὸ θάψαι οἱ ζῶντες ἦσαν ἱκανοί ἐπεὶ πρὸς μίαν ῥοπὴν ἡ ἐντιμοτέρα γένεσις αὐτῶν διέφθαρτο "
        },
        {
          "name": "Wisdom 18:13",
          "verse": 13,
          "text": "πάντα γὰρ ἀπιστοῦντες διὰ τὰς φαρμακείας ἐπὶ τῷ τῶν πρωτοτόκων ὀλέθρῳ ὡμολόγησαν θεοῦ υἱὸν λαὸν εἶναι "
        },
        {
          "name": "Wisdom 18:14",
          "verse": 14,
          "text": "ἡσύχου γὰρ σιγῆς περιεχούσης τὰ πάντα καὶ νυκτὸς ἐν ἰδίῳ τάχει μεσαζούσης "
        },
        {
          "name": "Wisdom 18:15",
          "verse": 15,
          "text": "ὁ παντοδύναμός σου λόγος ἀπ’ οὐρανῶν ἐκ θρόνων βασιλείων ἀπότομος πολεμιστὴς εἰς μέσον τῆς ὀλεθρίας ἥλατο γῆς ξίφος ὀξὺ τὴν ἀνυπόκριτον ἐπιταγήν σου φέρων "
        },
        {
          "name": "Wisdom 18:16",
          "verse": 16,
          "text": "καὶ στὰς ἐπλήρωσεν τὰ πάντα θανάτου καὶ οὐρανοῦ μὲν ἥπτετο βεβήκει δ’ ἐπὶ γῆς "
        },
        {
          "name": "Wisdom 18:17",
          "verse": 17,
          "text": "τότε παραχρῆμα φαντασίαι μὲν ὀνείρων δεινῶν ἐξετάραξαν αὐτούς φόβοι δὲ ἐπέστησαν ἀδόκητοι "
        },
        {
          "name": "Wisdom 18:18",
          "verse": 18,
          "text": "καὶ ἄλλος ἀλλαχῇ ῥιφεὶς ἡμίθνητος δῑ ἣν ἔθνῃσκον αἰτίαν ἐνεφάνιζεν "
        },
        {
          "name": "Wisdom 18:19",
          "verse": 19,
          "text": "οἱ γὰρ ὄνειροι θορυβήσαντες αὐτοὺς τοῦτο προεμήνυσαν ἵνα μὴ ἀγνοοῦντες δῑ ὃ κακῶς πάσχουσιν ἀπόλωνται "
        },
        {
          "name": "Wisdom 18:20",
          "verse": 20,
          "text": "ἥψατο δὲ καὶ δικαίων πεῖρα θανάτου καὶ θραῦσις ἐν ἐρήμῳ ἐγένετο πλήθους ἀλλ’ οὐκ ἐπὶ πολὺ ἔμεινεν ἡ ὀργή "
        },
        {
          "name": "Wisdom 18:21",
          "verse": 21,
          "text": "σπεύσας γὰρ ἀνὴρ ἄμεμπτος προεμάχησεν τὸ τῆς ἰδίας λειτουργίας ὅπλον προσευχὴν καὶ θυμιάματος ἐξιλασμὸν κομίσας ἀντέστη τῷ θυμῷ καὶ πέρας ἐπέθηκε τῇ συμφορᾷ δεικνὺς ὅτι σός ἐστιν θεράπων "
        },
        {
          "name": "Wisdom 18:22",
          "verse": 22,
          "text": "ἐνίκησεν δὲ τὸν χόλον οὐκ ἰσχύι τοῦ σώματος οὐχ ὅπλων ἐνεργείᾳ ἀλλὰ λόγῳ τὸν κολάζοντα ὑπέταξεν ὅρκους πατέρων καὶ διαθήκας ὑπομνήσας "
        },
        {
          "name": "Wisdom 18:23",
          "verse": 23,
          "text": "σωρηδὸν γὰρ ἤδη πεπτωκότων ἐπ’ ἀλλήλων νεκρῶν μεταξὺ στὰς ἀνέκοψε τὴν ὀργὴν καὶ διέσχισεν τὴν πρὸς τοὺς ζῶντας ὁδόν "
        },
        {
          "name": "Wisdom 18:24",
          "verse": 24,
          "text": "ἐπὶ γὰρ ποδήρους ἐνδύματος ἦν ὅλος ὁ κόσμος καὶ πατέρων δόξαι ἐπὶ τετραστίχου λίθων γλυφῆς καὶ μεγαλωσύνη σου ἐπὶ διαδήματος κεφαλῆς αὐτοῦ "
        },
        {
          "name": "Wisdom 18:25",
          "verse": 25,
          "text": "τούτοις εἶξεν ὁ ὀλεθρεύων ταῦτα δὲ ἐφοβήθη ἦν γὰρ μόνη ἡ πεῖρα τῆς ὀργῆς ἱκανή "
        }
      ]
    },
    {
      "name": "Wisdom 19",
      "chapter": 19,
      "verses": [
        {
          "name": "Wisdom 19:1",
          "verse": 1,
          "text": "τοῖς δὲ ἀσεβέσιν μέχρι τέλους ἀνελεήμων θυμὸς ἐπέστη προῄδει γὰρ αὐτῶν καὶ τὰ μέλλοντα "
        },
        {
          "name": "Wisdom 19:2",
          "verse": 2,
          "text": "ὅτι αὐτοὶ ἐπιτρέψαντες τοῦ ἀπιέναι καὶ μετὰ σπουδῆς προπέμψαντες αὐτοὺς διώξουσιν μεταμεληθέντες "
        },
        {
          "name": "Wisdom 19:3",
          "verse": 3,
          "text": "ἔτι γὰρ ἐν χερσὶν ἔχοντες τὰ πένθη καὶ προσοδυρόμενοι τάφοις νεκρῶν ἕτερον ἐπεσπάσαντο λογισμὸν ἀνοίας καὶ οὓς ἱκετεύοντες ἐξέβαλον τούτους ὡς φυγάδας ἐδίωκον "
        },
        {
          "name": "Wisdom 19:4",
          "verse": 4,
          "text": "εἷλκεν γὰρ αὐτοὺς ἡ ἀξία ἐπὶ τοῦτο τὸ πέρας ἀνάγκη καὶ τῶν συμβεβηκότων ἀμνηστίαν ἐνέβαλεν ἵνα τὴν λείπουσαν ταῖς βασάνοις προσαναπληρώσωσιν κόλασιν "
        },
        {
          "name": "Wisdom 19:5",
          "verse": 5,
          "text": "καὶ ὁ μὲν λαός σου παράδοξον ὁδοιπορίαν πειράσῃ ἐκεῖνοι δὲ ξένον εὕρωσι θάνατον "
        },
        {
          "name": "Wisdom 19:6",
          "verse": 6,
          "text": "ὅλη γὰρ ἡ κτίσις ἐν ἰδίῳ γένει πάλιν ἄνωθεν διετυποῦτο ὑπηρετοῦσα ταῖς σαῖς ἐπιταγαῖς ἵνα οἱ σοὶ παῖδες φυλαχθῶσιν ἀβλαβεῖς "
        },
        {
          "name": "Wisdom 19:7",
          "verse": 7,
          "text": "ἡ τὴν παρεμβολὴν σκιάζουσα νεφέλη ἐκ δὲ προϋφεστῶτος ὕδατος ξηρᾶς ἀνάδυσις γῆς ἐθεωρήθη ἐξ ἐρυθρᾶς θαλάσσης ὁδὸς ἀνεμπόδιστος καὶ χλοηφόρον πεδίον ἐκ κλύδωνος βιαίου "
        },
        {
          "name": "Wisdom 19:8",
          "verse": 8,
          "text": "δῑ οὗ πανεθνεὶ διῆλθον οἱ τῇ σῇ σκεπαζόμενοι χειρὶ θεωρήσαντες θαυμαστὰ τέρατα "
        },
        {
          "name": "Wisdom 19:9",
          "verse": 9,
          "text": "ὡς γὰρ ἵπποι ἐνεμήθησαν καὶ ὡς ἀμνοὶ διεσκίρτησαν αἰνοῦντές σε κύριε τὸν ῥυσάμενον αὐτούς "
        },
        {
          "name": "Wisdom 19:10",
          "verse": 10,
          "text": "ἐμέμνηντο γὰρ ἔτι τῶν ἐν τῇ παροικίᾳ αὐτῶν πῶς ἀντὶ μὲν γενέσεως ζῴων ἐξήγαγεν ἡ γῆ σκνῖπα ἀντὶ δὲ ἐνύδρων ἐξηρεύξατο ὁ ποταμὸς πλῆθος βατράχων "
        },
        {
          "name": "Wisdom 19:11",
          "verse": 11,
          "text": "ἐφ’ ὑστέρῳ δὲ εἶδον καὶ γένεσιν νέαν ὀρνέων ὅτε ἐπιθυμίᾳ προαχθέντες ᾐτήσαντο ἐδέσματα τρυφῆς "
        },
        {
          "name": "Wisdom 19:12",
          "verse": 12,
          "text": "εἰς γὰρ παραμυθίαν ἐκ θαλάσσης ἀνέβη αὐτοῖς ὀρτυγομήτρα "
        },
        {
          "name": "Wisdom 19:13",
          "verse": 13,
          "text": "καὶ αἱ τιμωρίαι τοῖς ἁμαρτωλοῖς ἐπῆλθον οὐκ ἄνευ τῶν προγεγονότων τεκμηρίων τῇ βίᾳ τῶν κεραυνῶν δικαίως γὰρ ἔπασχον ταῖς ἰδίαις αὐτῶν πονηρίαις καὶ γὰρ χαλεπωτέραν μισοξενίαν ἐπετήδευσαν "
        },
        {
          "name": "Wisdom 19:14",
          "verse": 14,
          "text": "οἱ μὲν γὰρ τοὺς ἀγνοοῦντας οὐκ ἐδέχοντο παρόντας οὗτοι δὲ εὐεργέτας ξένους ἐδουλοῦντο "
        },
        {
          "name": "Wisdom 19:15",
          "verse": 15,
          "text": "καὶ οὐ μόνον ἀλλ’ ἤ τις ἐπισκοπὴ ἔσται αὐτῶν ἐπεὶ ἀπεχθῶς προσεδέχοντο τοὺς ἀλλοτρίους "
        },
        {
          "name": "Wisdom 19:16",
          "verse": 16,
          "text": "οἱ δὲ μετὰ ἑορτασμάτων εἰσδεξάμενοι τοὺς ἤδη τῶν αὐτῶν μετεσχηκότας δικαίων δεινοῖς ἐκάκωσαν πόνοις "
        },
        {
          "name": "Wisdom 19:17",
          "verse": 17,
          "text": "ἐπλήγησαν δὲ καὶ ἀορασίᾳ ὥσπερ ἐκεῖνοι ἐπὶ ταῖς τοῦ δικαίου θύραις ὅτε ἀχανεῖ περιβληθέντες σκότει ἕκαστος τῶν ἑαυτοῦ θυρῶν τὴν δίοδον ἐζήτει "
        },
        {
          "name": "Wisdom 19:18",
          "verse": 18,
          "text": "δῑ ἑαυτῶν γὰρ τὰ στοιχεῖα μεθαρμοζόμενα ὥσπερ ἐν ψαλτηρίῳ φθόγγοι τοῦ ῥυθμοῦ τὸ ὄνομα διαλλάσσουσιν πάντοτε μένοντα ἤχῳ ὅπερ ἐστὶν εἰκάσαι ἐκ τῆς τῶν γεγονότων ὄψεως ἀκριβῶς "
        },
        {
          "name": "Wisdom 19:19",
          "verse": 19,
          "text": "χερσαῖα γὰρ εἰς ἔνυδρα μετεβάλλετο καὶ νηκτὰ μετέβαινεν ἐπὶ γῆς "
        },
        {
          "name": "Wisdom 19:20",
          "verse": 20,
          "text": "πῦρ ἴσχυεν ἐν ὕδατι τῆς ἰδίας δυνάμεως καὶ ὕδωρ τῆς σβεστικῆς φύσεως ἐπελανθάνετο "
        },
        {
          "name": "Wisdom 19:21",
          "verse": 21,
          "text": "φλόγες ἀνάπαλιν εὐφθάρτων ζῴων οὐκ ἐμάραναν σάρκας ἐμπεριπατούντων οὐδὲ τηκτὸν κρυσταλλοειδὲς εὔτηκτον γένος ἀμβροσίας τροφῆς "
        },
        {
          "name": "Wisdom 19:22",
          "verse": 22,
          "text": "κατὰ πάντα γάρ κύριε ἐμεγάλυνας τὸν λαόν σου καὶ ἐδόξασας καὶ οὐχ ὑπερεῖδες ἐν παντὶ καιρῷ καὶ τόπῳ παριστάμενος  "
        }
      ]
    }
  ]
}