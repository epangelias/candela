{
  "name": "Jude",
  "order": 83,
  "chapters": [
    {
      "name": "Jude 1",
      "chapter": 1,
      "verses": [
        {
          "name": "Jude 1:1",
          "verse": 1,
          "text": "ιουδας ιησου χριστου δουλος αδελφος δε ιακωβου τοις εν θεω πατρι ηγιασμενοις και ιησου χριστω τετηρημενοις κλητοις "
        },
        {
          "name": "Jude 1:2",
          "verse": 2,
          "text": "ελεος υμιν και ειρηνη και αγαπη πληθυνθειη "
        },
        {
          "name": "Jude 1:3",
          "verse": 3,
          "text": "αγαπητοι πασαν σπουδην ποιουμενος γραφειν υμιν περι της κοινης σωτηριας αναγκην εσχον γραψαι υμιν παρακαλων επαγωνιζεσθαι τη απαξ παραδοθειση τοις αγιοις πιστει "
        },
        {
          "name": "Jude 1:4",
          "verse": 4,
          "text": "παρεισεδυσαν γαρ τινες ανθρωποι οι παλαι προγεγραμμενοι εις τουτο το κριμα ασεβεις την του θεου ημων χαριν μετατιθεντες εις ασελγειαν και τον μονον δεσποτην θεον και κυριον ημων ιησουν χριστον αρνουμενοι "
        },
        {
          "name": "Jude 1:5",
          "verse": 5,
          "text": "υπομνησαι δε υμας βουλομαι ειδοτας υμας απαξ τουτο οτι ο κυριος λαον εκ γης αιγυπτου σωσας το δευτερον τους μη πιστευσαντας απωλεσεν "
        },
        {
          "name": "Jude 1:6",
          "verse": 6,
          "text": "αγγελους τε τους μη τηρησαντας την εαυτων αρχην αλλα απολιποντας το ιδιον οικητηριον εις κρισιν μεγαλης ημερας δεσμοις αιδιοις υπο ζοφον τετηρηκεν "
        },
        {
          "name": "Jude 1:7",
          "verse": 7,
          "text": "ως σοδομα και γομορρα και αι περι αυτας πολεις τον ομοιον τουτοις τροπον εκπορνευσασαι και απελθουσαι οπισω σαρκος ετερας προκεινται δειγμα πυρος αιωνιου δικην υπεχουσαι "
        },
        {
          "name": "Jude 1:8",
          "verse": 8,
          "text": "ομοιως μεντοι και ουτοι ενυπνιαζομενοι σαρκα μεν μιαινουσιν κυριοτητα δε αθετουσιν δοξας δε βλασφημουσιν "
        },
        {
          "name": "Jude 1:9",
          "verse": 9,
          "text": "ο δε μιχαηλ ο αρχαγγελος οτε τω διαβολω διακρινομενος διελεγετο περι του μωσεως σωματος ουκ ετολμησεν κρισιν επενεγκειν βλασφημιας αλλ ειπεν επιτιμησαι σοι κυριος "
        },
        {
          "name": "Jude 1:10",
          "verse": 10,
          "text": "ουτοι δε οσα μεν ουκ οιδασιν βλασφημουσιν οσα δε φυσικως ως τα αλογα ζωα επιστανται εν τουτοις φθειρονται "
        },
        {
          "name": "Jude 1:11",
          "verse": 11,
          "text": "ουαι αυτοις οτι τη οδω του καιν επορευθησαν και τη πλανη του βαλααμ μισθου εξεχυθησαν και τη αντιλογια του κορε απωλοντο "
        },
        {
          "name": "Jude 1:12",
          "verse": 12,
          "text": "ουτοι εισιν εν ταις αγαπαις υμων σπιλαδες συνευωχουμενοι  υμιν  αφοβως εαυτους ποιμαινοντες νεφελαι ανυδροι υπο ανεμων περιφερομεναι δενδρα φθινοπωρινα ακαρπα δις αποθανοντα εκριζωθεντα "
        },
        {
          "name": "Jude 1:13",
          "verse": 13,
          "text": "κυματα αγρια θαλασσης επαφριζοντα τας εαυτων αισχυνας αστερες πλανηται οις ο ζοφος του σκοτους εις τον αιωνα τετηρηται "
        },
        {
          "name": "Jude 1:14",
          "verse": 14,
          "text": "προεφητευσεν δε και τουτοις εβδομος απο αδαμ ενωχ λεγων ιδου ηλθεν κυριος εν μυριασιν αγιαις αυτου "
        },
        {
          "name": "Jude 1:15",
          "verse": 15,
          "text": "ποιησαι κρισιν κατα παντων και εξελεγξαι παντας τους ασεβεις αυτων περι παντων των εργων ασεβειας αυτων ων ησεβησαν και περι παντων των σκληρων ων ελαλησαν κατ αυτου αμαρτωλοι ασεβεις "
        },
        {
          "name": "Jude 1:16",
          "verse": 16,
          "text": "ουτοι εισιν γογγυσται μεμψιμοιροι κατα τας επιθυμιας αυτων πορευομενοι και το στομα αυτων λαλει υπερογκα θαυμαζοντες προσωπα ωφελειας χαριν "
        },
        {
          "name": "Jude 1:17",
          "verse": 17,
          "text": "υμεις δε αγαπητοι μνησθητε των ρηματων των προειρημενων υπο των αποστολων του κυριου ημων ιησου χριστου "
        },
        {
          "name": "Jude 1:18",
          "verse": 18,
          "text": "οτι ελεγον υμιν οτι εν εσχατω χρονω εσονται εμπαικται κατα τας εαυτων επιθυμιας πορευομενοι των ασεβειων "
        },
        {
          "name": "Jude 1:19",
          "verse": 19,
          "text": "ουτοι εισιν οι αποδιοριζοντες  εαυτους  ψυχικοι πνευμα μη εχοντες "
        },
        {
          "name": "Jude 1:20",
          "verse": 20,
          "text": "υμεις δε αγαπητοι τη αγιωτατη υμων πιστει εποικοδομουντες εαυτους εν πνευματι αγιω προσευχομενοι "
        },
        {
          "name": "Jude 1:21",
          "verse": 21,
          "text": "εαυτους εν αγαπη θεου τηρησατε προσδεχομενοι το ελεος του κυριου ημων ιησου χριστου εις ζωην αιωνιον "
        },
        {
          "name": "Jude 1:22",
          "verse": 22,
          "text": "και ους μεν ελεειτε διακρινομενοι "
        },
        {
          "name": "Jude 1:23",
          "verse": 23,
          "text": "ους δε εν φοβω σωζετε εκ του πυρος αρπαζοντες μισουντες και τον απο της σαρκος εσπιλωμενον χιτωνα "
        },
        {
          "name": "Jude 1:24",
          "verse": 24,
          "text": "τω δε δυναμενω φυλαξαι αυτους  υμας  απταιστους και στησαι κατενωπιον της δοξης αυτου αμωμους εν αγαλλιασει "
        },
        {
          "name": "Jude 1:25",
          "verse": 25,
          "text": "μονω σοφω θεω σωτηρι ημων δοξα και μεγαλωσυνη κρατος και εξουσια και νυν και εις παντας τους αιωνας αμην    "
        }
      ]
    }
  ]
}