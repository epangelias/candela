{
  "name": "II Peter",
  "order": 68,
  "chapters": [
    {
      "name": "II Peter 1",
      "chapter": 1,
      "verses": [
        {
          "name": "II Peter 1:1",
          "verse": 1,
          "text": "Simon Petrus servus et apostolus Iesu Christi his qui coaequalem nobis sortiti sunt fidem in iustitia Dei nostri et salvatoris Iesu Christi "
        },
        {
          "name": "II Peter 1:2",
          "verse": 2,
          "text": "gratia vobis et pax adimpleatur in cognitione Domini nostri "
        },
        {
          "name": "II Peter 1:3",
          "verse": 3,
          "text": "quomodo omnia nobis divinae virtutis suae quae ad vitam et pietatem donata est per cognitionem eius qui vocavit nos propria gloria et virtute "
        },
        {
          "name": "II Peter 1:4",
          "verse": 4,
          "text": "per quae maxima et pretiosa nobis promissa donavit ut per haec efficiamini divinae consortes naturae fugientes eius quae in mundo est concupiscentiae corruptionem "
        },
        {
          "name": "II Peter 1:5",
          "verse": 5,
          "text": "vos autem curam omnem subinferentes ministrate in fide vestra virtutem in virtute autem scientiam "
        },
        {
          "name": "II Peter 1:6",
          "verse": 6,
          "text": "in scientia autem abstinentiam in abstinentia autem patientiam in patientia autem pietatem "
        },
        {
          "name": "II Peter 1:7",
          "verse": 7,
          "text": "in pietate autem amorem fraternitatis in amore autem fraternitatis caritatem "
        },
        {
          "name": "II Peter 1:8",
          "verse": 8,
          "text": "haec enim vobis cum adsint et superent non vacuos nec sine fructu vos constituent in Domini nostri Iesu Christi cognitione "
        },
        {
          "name": "II Peter 1:9",
          "verse": 9,
          "text": "cui enim non praesto sunt haec caecus est et manu temptans oblivionem accipiens purgationis veterum suorum delictorum "
        },
        {
          "name": "II Peter 1:10",
          "verse": 10,
          "text": "quapropter fratres magis satagite ut per bona opera certam vestram vocationem et electionem faciatis haec enim facientes non peccabitis aliquando "
        },
        {
          "name": "II Peter 1:11",
          "verse": 11,
          "text": "sic enim abundanter ministrabitur vobis introitus in aeternum regnum Domini nostri et salvatoris Iesu Christi "
        },
        {
          "name": "II Peter 1:12",
          "verse": 12,
          "text": "propter quod incipiam vos semper commonere de his et quidem scientes et confirmatos in praesenti veritate "
        },
        {
          "name": "II Peter 1:13",
          "verse": 13,
          "text": "iustum autem arbitror quamdiu sum in hoc tabernaculo suscitare vos in commonitione "
        },
        {
          "name": "II Peter 1:14",
          "verse": 14,
          "text": "certus quod velox est depositio tabernaculi mei secundum quod et Dominus noster Iesus Christus significavit mihi "
        },
        {
          "name": "II Peter 1:15",
          "verse": 15,
          "text": "dabo autem operam et frequenter habere vos post obitum meum ut horum memoriam faciatis "
        },
        {
          "name": "II Peter 1:16",
          "verse": 16,
          "text": "non enim doctas fabulas secuti notam fecimus vobis Domini nostri Iesu Christi virtutem et praesentiam sed speculatores facti illius magnitudinis "
        },
        {
          "name": "II Peter 1:17",
          "verse": 17,
          "text": "accipiens enim a Deo Patre honorem et gloriam voce delapsa ad eum huiuscemodi a magnifica gloria hic est Filius meus dilectus in quo mihi conplacui "
        },
        {
          "name": "II Peter 1:18",
          "verse": 18,
          "text": "et hanc vocem nos audivimus de caelo adlatam cum essemus cum ipso in monte sancto "
        },
        {
          "name": "II Peter 1:19",
          "verse": 19,
          "text": "et habemus firmiorem propheticum sermonem cui bene facitis adtendentes quasi lucernae lucenti in caliginoso loco donec dies inlucescat et lucifer oriatur in cordibus vestris "
        },
        {
          "name": "II Peter 1:20",
          "verse": 20,
          "text": "hoc primum intellegentes quod omnis prophetia scripturae propria interpretatione non fit "
        },
        {
          "name": "II Peter 1:21",
          "verse": 21,
          "text": "non enim voluntate humana adlata est aliquando prophetia sed Spiritu Sancto inspirati locuti sunt sancti Dei homines "
        }
      ]
    },
    {
      "name": "II Peter 2",
      "chapter": 2,
      "verses": [
        {
          "name": "II Peter 2:1",
          "verse": 1,
          "text": "fuerunt vero et pseudoprophetae in populo sicut et in vobis erunt magistri mendaces qui introducent sectas perditionis et eum qui emit eos Dominum negant superducentes sibi celerem perditionem "
        },
        {
          "name": "II Peter 2:2",
          "verse": 2,
          "text": "et multi sequentur eorum luxurias per quos via veritatis blasphemabitur "
        },
        {
          "name": "II Peter 2:3",
          "verse": 3,
          "text": "et in avaritia fictis verbis de vobis negotiabuntur quibus iudicium iam olim non cessat et perditio eorum non dormitat "
        },
        {
          "name": "II Peter 2:4",
          "verse": 4,
          "text": "si enim Deus angelis peccantibus non pepercit sed rudentibus inferni detractos in tartarum tradidit in iudicium cruciatos reservari "
        },
        {
          "name": "II Peter 2:5",
          "verse": 5,
          "text": "et originali mundo non pepercit sed octavum Noe iustitiae praeconem custodivit diluvium mundo impiorum inducens "
        },
        {
          "name": "II Peter 2:6",
          "verse": 6,
          "text": "et civitates Sodomorum et Gomorraeorum in cinerem redigens eversione damnavit exemplum eorum qui impie acturi sunt ponens "
        },
        {
          "name": "II Peter 2:7",
          "verse": 7,
          "text": "et iustum Loth oppressum a nefandorum iniuria conversatione eruit "
        },
        {
          "name": "II Peter 2:8",
          "verse": 8,
          "text": "aspectu enim et auditu iustus erat habitans apud eos qui diem de die animam iustam iniquis operibus cruciabant "
        },
        {
          "name": "II Peter 2:9",
          "verse": 9,
          "text": "novit Dominus pios de temptatione eripere iniquos vero in diem iudicii cruciandos reservare "
        },
        {
          "name": "II Peter 2:10",
          "verse": 10,
          "text": "magis autem eos qui post carnem in concupiscentia inmunditiae ambulant dominationemque contemnunt audaces sibi placentes sectas non metuunt blasphemantes "
        },
        {
          "name": "II Peter 2:11",
          "verse": 11,
          "text": "ubi angeli fortitudine et virtute cum sint maiores non portant adversum se execrabile iudicium "
        },
        {
          "name": "II Peter 2:12",
          "verse": 12,
          "text": "hii vero velut inrationabilia pecora naturaliter in captionem et in perniciem in his quae ignorant blasphemantes in corruptione sua et peribunt "
        },
        {
          "name": "II Peter 2:13",
          "verse": 13,
          "text": "percipientes mercedem iniustitiae voluptatem existimantes diei delicias coinquinationes et maculae deliciis affluentes in conviviis suis luxuriantes vobiscum "
        },
        {
          "name": "II Peter 2:14",
          "verse": 14,
          "text": "oculos habentes plenos adulterio et incessabiles delicti pellicentes animas instabiles cor exercitatum avaritiae habentes maledictionis filii "
        },
        {
          "name": "II Peter 2:15",
          "verse": 15,
          "text": "derelinquentes rectam viam erraverunt secuti viam Balaam ex Bosor qui mercedem iniquitatis amavit "
        },
        {
          "name": "II Peter 2:16",
          "verse": 16,
          "text": "correptionem vero habuit suae vesaniae subiugale mutum in hominis voce loquens prohibuit prophetae insipientiam "
        },
        {
          "name": "II Peter 2:17",
          "verse": 17,
          "text": "hii sunt fontes sine aqua et nebulae turbinibus exagitatae quibus caligo tenebrarum reservatur "
        },
        {
          "name": "II Peter 2:18",
          "verse": 18,
          "text": "superba enim vanitatis loquentes pellicent in desideriis carnis luxuriae eos qui paululum effugiunt qui in errore conversantur "
        },
        {
          "name": "II Peter 2:19",
          "verse": 19,
          "text": "libertatem illis promittentes cum ipsi servi sint corruptionis a quo enim quis superatus est huius et servus est "
        },
        {
          "name": "II Peter 2:20",
          "verse": 20,
          "text": "si enim refugientes coinquinationes mundi in cognitione Domini nostri et salvatoris Iesu Christi his rursus inpliciti superantur facta sunt eis posteriora deteriora prioribus "
        },
        {
          "name": "II Peter 2:21",
          "verse": 21,
          "text": "melius enim erat illis non cognoscere viam iustitiae quam post agnitionem retrorsum converti ab eo quod illis traditum est sancto mandato "
        },
        {
          "name": "II Peter 2:22",
          "verse": 22,
          "text": "contigit enim eis illud veri proverbii canis reversus ad suum vomitum et sus lota in volutabro luti "
        }
      ]
    },
    {
      "name": "II Peter 3",
      "chapter": 3,
      "verses": [
        {
          "name": "II Peter 3:1",
          "verse": 1,
          "text": "hanc ecce vobis carissimi secundam scribo epistulam in quibus excito vestram in commonitione sinceram mentem "
        },
        {
          "name": "II Peter 3:2",
          "verse": 2,
          "text": "ut memores sitis eorum quae praedixi verborum a sanctis prophetis et apostolorum vestrorum praeceptorum Domini et salvatoris "
        },
        {
          "name": "II Peter 3:3",
          "verse": 3,
          "text": "hoc primum scientes quod venient in novissimis diebus in deceptione inlusores iuxta proprias concupiscentias ambulantes "
        },
        {
          "name": "II Peter 3:4",
          "verse": 4,
          "text": "dicentes ubi est promissio aut adventus eius ex quo enim patres dormierunt omnia sic perseverant ab initio creaturae "
        },
        {
          "name": "II Peter 3:5",
          "verse": 5,
          "text": "latet enim eos hoc volentes quod caeli erant prius et terra de aqua et per aquam consistens Dei verbo "
        },
        {
          "name": "II Peter 3:6",
          "verse": 6,
          "text": "per quae ille tunc mundus aqua inundatus periit "
        },
        {
          "name": "II Peter 3:7",
          "verse": 7,
          "text": "caeli autem qui nunc sunt et terra eodem verbo repositi sunt igni servati in diem iudicii et perditionis impiorum hominum "
        },
        {
          "name": "II Peter 3:8",
          "verse": 8,
          "text": "unum vero hoc non lateat vos carissimi quia unus dies apud Dominum sicut mille anni et mille anni sicut dies unus "
        },
        {
          "name": "II Peter 3:9",
          "verse": 9,
          "text": "non tardat Dominus promissi sed patienter agit propter vos nolens aliquos perire sed omnes ad paenitentiam reverti "
        },
        {
          "name": "II Peter 3:10",
          "verse": 10,
          "text": "adveniet autem dies Domini ut fur in qua caeli magno impetu transient elementa vero calore solventur "
        },
        {
          "name": "II Peter 3:11",
          "verse": 11,
          "text": "cum haec igitur omnia dissolvenda sint quales oportet esse vos in sanctis conversationibus et pietatibus "
        },
        {
          "name": "II Peter 3:12",
          "verse": 12,
          "text": "expectantes et properantes in adventum Dei diei per quam caeli ardentes solventur et elementa ignis ardore tabescent "
        },
        {
          "name": "II Peter 3:13",
          "verse": 13,
          "text": "novos vero caelos et novam terram et promissa ipsius expectamus in quibus iustitia habitat "
        },
        {
          "name": "II Peter 3:14",
          "verse": 14,
          "text": "propter quod carissimi haec expectantes satis agite inmaculati et inviolati ei inveniri in pace "
        },
        {
          "name": "II Peter 3:15",
          "verse": 15,
          "text": "et Domini nostri longanimitatem salutem arbitramini sicut et carissimus frater noster Paulus secundum datam sibi sapientiam scripsit vobis "
        },
        {
          "name": "II Peter 3:16",
          "verse": 16,
          "text": "sicut et in omnibus epistulis loquens in eis de his in quibus sunt quaedam difficilia intellectu quae indocti et instabiles depravant sicut et ceteras scripturas ad suam ipsorum perditionem "
        },
        {
          "name": "II Peter 3:17",
          "verse": 17,
          "text": "vos igitur fratres praescientes custodite ne insipientium errore transducti excidatis a propria firmitate "
        },
        {
          "name": "II Peter 3:18",
          "verse": 18,
          "text": "crescite vero in gratia et in cognitione Domini nostri et salvatoris Iesu Christi ipsi gloria et nunc et in die aeternitatis amen  "
        }
      ]
    }
  ]
}