{
  "name": "Jude",
  "order": 72,
  "chapters": [
    {
      "name": "Jude 1",
      "chapter": 1,
      "verses": [
        {
          "name": "Jude 1:1",
          "verse": 1,
          "text": "Iudas Iesu Christi servus frater autem Iacobi his qui in Deo Patre dilectis et Iesu Christo conservatis vocatis "
        },
        {
          "name": "Jude 1:2",
          "verse": 2,
          "text": "misericordia vobis et pax et caritas adimpleatur "
        },
        {
          "name": "Jude 1:3",
          "verse": 3,
          "text": "carissimi omnem sollicitudinem faciens scribendi vobis de communi vestra salute necesse habui scribere vobis deprecans supercertari semel traditae sanctis fidei "
        },
        {
          "name": "Jude 1:4",
          "verse": 4,
          "text": "subintroierunt enim quidam homines qui olim praescripti sunt in hoc iudicium impii Dei nostri gratiam transferentes in luxuriam et solum Dominatorem et Dominum nostrum Iesum Christum negantes "
        },
        {
          "name": "Jude 1:5",
          "verse": 5,
          "text": "commonere autem vos volo scientes semel omnia quoniam Iesus populum de terra Aegypti salvans secundo eos qui non crediderunt perdidit "
        },
        {
          "name": "Jude 1:6",
          "verse": 6,
          "text": "angelos vero qui non servaverunt suum principatum sed dereliquerunt suum domicilium in iudicium magni diei vinculis aeternis sub caligine reservavit "
        },
        {
          "name": "Jude 1:7",
          "verse": 7,
          "text": "sicut Sodoma et Gomorra et finitimae civitates simili modo exfornicatae et abeuntes post carnem alteram factae sunt exemplum ignis aeterni poenam sustinentes "
        },
        {
          "name": "Jude 1:8",
          "verse": 8,
          "text": "similiter et hii carnem quidem maculant dominationem autem spernunt maiestates autem blasphemant "
        },
        {
          "name": "Jude 1:9",
          "verse": 9,
          "text": "cum Michahel archangelus cum diabolo disputans altercaretur de Mosi corpore non est ausus iudicium inferre blasphemiae sed dixit imperet tibi Dominus "
        },
        {
          "name": "Jude 1:10",
          "verse": 10,
          "text": "hii autem quaecumque quidem ignorant blasphemant quaecumque autem naturaliter tamquam muta animalia norunt in his corrumpuntur "
        },
        {
          "name": "Jude 1:11",
          "verse": 11,
          "text": "vae illis quia via Cain abierunt et errore Balaam mercede effusi sunt et contradictione Core perierunt "
        },
        {
          "name": "Jude 1:12",
          "verse": 12,
          "text": "hii sunt in epulis suis maculae convivantes sine timore semet ipsos pascentes nubes sine aqua quae a ventis circumferuntur arbores autumnales infructuosae bis mortuae eradicatae "
        },
        {
          "name": "Jude 1:13",
          "verse": 13,
          "text": "fluctus feri maris despumantes suas confusiones sidera errantia quibus procella tenebrarum in aeternum servata est "
        },
        {
          "name": "Jude 1:14",
          "verse": 14,
          "text": "prophetavit autem et his septimus ab Adam Enoc dicens ecce venit Dominus in sanctis milibus suis "
        },
        {
          "name": "Jude 1:15",
          "verse": 15,
          "text": "facere iudicium contra omnes et arguere omnes impios de omnibus operibus impietatis eorum quibus impie egerunt et de omnibus duris quae locuti sunt contra eum peccatores impii "
        },
        {
          "name": "Jude 1:16",
          "verse": 16,
          "text": "hii sunt murmuratores querellosi secundum desideria sua ambulantes et os illorum loquitur superba mirantes personas quaestus causa "
        },
        {
          "name": "Jude 1:17",
          "verse": 17,
          "text": "vos autem carissimi memores estote verborum quae praedicta sunt ab apostolis Domini nostri Iesu Christi "
        },
        {
          "name": "Jude 1:18",
          "verse": 18,
          "text": "quia dicebant vobis quoniam in novissimo tempore venient inlusores secundum sua desideria ambulantes impietatum "
        },
        {
          "name": "Jude 1:19",
          "verse": 19,
          "text": "hii sunt qui segregant animales Spiritum non habentes "
        },
        {
          "name": "Jude 1:20",
          "verse": 20,
          "text": "vos autem carissimi superaedificantes vosmet ipsos sanctissimae vestrae fidei in Spiritu Sancto orantes "
        },
        {
          "name": "Jude 1:21",
          "verse": 21,
          "text": "ipsos vos in dilectione Dei servate "
        },
        {
          "name": "Jude 1:22",
          "verse": 22,
          "text": "et hos quidem arguite iudicatos "
        },
        {
          "name": "Jude 1:23",
          "verse": 23,
          "text": "illos vero salvate de igne rapientes aliis autem miseremini in timore odientes et eam quae carnalis est maculatam tunicam "
        },
        {
          "name": "Jude 1:24",
          "verse": 24,
          "text": "ei autem qui potest vos conservare sine peccato et constituere ante conspectum gloriae suae inmaculatos in exultatione "
        },
        {
          "name": "Jude 1:25",
          "verse": 25,
          "text": "soli Deo salvatori nostro per Iesum Christum Dominum nostrum gloria magnificentia imperium et potestas ante omne saeculum et nunc et in omnia saecula amen  "
        }
      ]
    }
  ]
}