{
  "name": "II Timothy",
  "order": 62,
  "chapters": [
    {
      "name": "II Timothy 1",
      "chapter": 1,
      "verses": [
        {
          "name": "II Timothy 1:1",
          "verse": 1,
          "text": "Paulus apostolus Christi Iesu per voluntatem Dei secundum promissionem vitae quae est in Christo Iesu "
        },
        {
          "name": "II Timothy 1:2",
          "verse": 2,
          "text": "Timotheo carissimo filio gratia misericordia pax a Deo Patre et Christo Iesu Domino nostro "
        },
        {
          "name": "II Timothy 1:3",
          "verse": 3,
          "text": "gratias ago Deo cui servio a progenitoribus in conscientia pura quam sine intermissione habeam tui memoriam in orationibus meis nocte ac die "
        },
        {
          "name": "II Timothy 1:4",
          "verse": 4,
          "text": "desiderans te videre memor lacrimarum tuarum ut gaudio implear "
        },
        {
          "name": "II Timothy 1:5",
          "verse": 5,
          "text": "recordationem accipiens eius fidei quae est in te non ficta quae et habitavit primum in avia tua Loide et matre tua Eunice certus sum autem quod et in te "
        },
        {
          "name": "II Timothy 1:6",
          "verse": 6,
          "text": "propter quam causam admoneo te ut resuscites gratiam Dei quae est in te per inpositionem manuum mearum "
        },
        {
          "name": "II Timothy 1:7",
          "verse": 7,
          "text": "non enim dedit nobis Deus spiritum timoris sed virtutis et dilectionis et sobrietatis "
        },
        {
          "name": "II Timothy 1:8",
          "verse": 8,
          "text": "noli itaque erubescere testimonium Domini nostri neque me vinctum eius sed conlabora evangelio secundum virtutem Dei "
        },
        {
          "name": "II Timothy 1:9",
          "verse": 9,
          "text": "qui nos liberavit et vocavit vocatione sancta non secundum opera nostra sed secundum propositum suum et gratiam quae data est nobis in Christo Iesu ante tempora saecularia "
        },
        {
          "name": "II Timothy 1:10",
          "verse": 10,
          "text": "manifestata est autem nunc per inluminationem salvatoris nostri Iesu Christi qui destruxit quidem mortem inluminavit autem vitam et incorruptionem per evangelium "
        },
        {
          "name": "II Timothy 1:11",
          "verse": 11,
          "text": "in quo positus sum ego praedicator et apostolus et magister gentium "
        },
        {
          "name": "II Timothy 1:12",
          "verse": 12,
          "text": "ob quam causam etiam haec patior sed non confundor scio enim cui credidi et certus sum quia potens est depositum meum servare in illum diem "
        },
        {
          "name": "II Timothy 1:13",
          "verse": 13,
          "text": "formam habe sanorum verborum quae a me audisti in fide et dilectione in Christo Iesu "
        },
        {
          "name": "II Timothy 1:14",
          "verse": 14,
          "text": "bonum depositum custodi per Spiritum Sanctum qui habitat in nobis "
        },
        {
          "name": "II Timothy 1:15",
          "verse": 15,
          "text": "scis hoc quod aversi sunt a me omnes qui in Asia sunt ex quibus est Phygelus et Hermogenes "
        },
        {
          "name": "II Timothy 1:16",
          "verse": 16,
          "text": "det misericordiam Dominus Onesifori domui quia saepe me refrigeravit et catenam meam non erubuit "
        },
        {
          "name": "II Timothy 1:17",
          "verse": 17,
          "text": "sed cum Romam venisset sollicite me quaesivit et invenit "
        },
        {
          "name": "II Timothy 1:18",
          "verse": 18,
          "text": "det illi Dominus invenire misericordiam a Domino in illa die et quanta Ephesi ministravit melius tu nosti "
        }
      ]
    },
    {
      "name": "II Timothy 2",
      "chapter": 2,
      "verses": [
        {
          "name": "II Timothy 2:1",
          "verse": 1,
          "text": "tu ergo fili mi confortare in gratia quae est in Christo Iesu "
        },
        {
          "name": "II Timothy 2:2",
          "verse": 2,
          "text": "et quae audisti a me per multos testes haec commenda fidelibus hominibus qui idonei erunt et alios docere "
        },
        {
          "name": "II Timothy 2:3",
          "verse": 3,
          "text": "labora sicut bonus miles Christi Iesu "
        },
        {
          "name": "II Timothy 2:4",
          "verse": 4,
          "text": "nemo militans inplicat se negotiis saecularibus ut ei placeat cui se probavit "
        },
        {
          "name": "II Timothy 2:5",
          "verse": 5,
          "text": "nam et qui certat in agone non coronatur nisi legitime certaverit "
        },
        {
          "name": "II Timothy 2:6",
          "verse": 6,
          "text": "laborantem agricolam oportet primum de fructibus accipere "
        },
        {
          "name": "II Timothy 2:7",
          "verse": 7,
          "text": "intellege quae dico dabit enim tibi Dominus in omnibus intellectum "
        },
        {
          "name": "II Timothy 2:8",
          "verse": 8,
          "text": "memor esto Iesum Christum resurrexisse a mortuis ex semine David secundum evangelium meum "
        },
        {
          "name": "II Timothy 2:9",
          "verse": 9,
          "text": "in quo laboro usque ad vincula quasi male operans sed verbum Dei non est alligatum "
        },
        {
          "name": "II Timothy 2:10",
          "verse": 10,
          "text": "ideo omnia sustineo propter electos ut et ipsi salutem consequantur quae est in Christo Iesu cum gloria caelesti "
        },
        {
          "name": "II Timothy 2:11",
          "verse": 11,
          "text": "fidelis sermo nam si conmortui sumus et convivemus "
        },
        {
          "name": "II Timothy 2:12",
          "verse": 12,
          "text": "si sustinemus et conregnabimus si negabimus et ille negabit nos "
        },
        {
          "name": "II Timothy 2:13",
          "verse": 13,
          "text": "si non credimus ille fidelis manet negare se ipsum non potest "
        },
        {
          "name": "II Timothy 2:14",
          "verse": 14,
          "text": "haec commone testificans coram Domino noli verbis contendere in nihil utile ad subversionem audientium "
        },
        {
          "name": "II Timothy 2:15",
          "verse": 15,
          "text": "sollicite cura te ipsum probabilem exhibere Deo operarium inconfusibilem recte tractantem verbum veritatis "
        },
        {
          "name": "II Timothy 2:16",
          "verse": 16,
          "text": "profana autem inaniloquia devita multum enim proficient ad impietatem "
        },
        {
          "name": "II Timothy 2:17",
          "verse": 17,
          "text": "et sermo eorum ut cancer serpit ex quibus est Hymeneus et Philetus "
        },
        {
          "name": "II Timothy 2:18",
          "verse": 18,
          "text": "qui a veritate exciderunt dicentes resurrectionem iam factam et subvertunt quorundam fidem "
        },
        {
          "name": "II Timothy 2:19",
          "verse": 19,
          "text": "sed firmum fundamentum Dei stetit habens signaculum hoc cognovit Dominus qui sunt eius et discedat ab iniquitate omnis qui nominat nomen Domini "
        },
        {
          "name": "II Timothy 2:20",
          "verse": 20,
          "text": "in magna autem domo non solum sunt vasa aurea et argentea sed et lignea et fictilia et quaedam quidem in honorem quaedam autem in contumeliam "
        },
        {
          "name": "II Timothy 2:21",
          "verse": 21,
          "text": "si quis ergo emundaverit se ab istis erit vas in honorem sanctificatum et utile Domino ad omne opus bonum paratum "
        },
        {
          "name": "II Timothy 2:22",
          "verse": 22,
          "text": "iuvenilia autem desideria fuge sectare vero iustitiam fidem caritatem pacem cum his qui invocant Dominum de corde puro "
        },
        {
          "name": "II Timothy 2:23",
          "verse": 23,
          "text": "stultas autem et sine disciplina quaestiones devita sciens quia generant lites "
        },
        {
          "name": "II Timothy 2:24",
          "verse": 24,
          "text": "servum autem Domini non oportet litigare sed mansuetum esse ad omnes docibilem patientem "
        },
        {
          "name": "II Timothy 2:25",
          "verse": 25,
          "text": "cum modestia corripientem eos qui resistunt nequando det illis Deus paenitentiam ad cognoscendam veritatem "
        },
        {
          "name": "II Timothy 2:26",
          "verse": 26,
          "text": "et resipiscant a diaboli laqueis a quo capti tenentur ad ipsius voluntatem "
        }
      ]
    },
    {
      "name": "II Timothy 3",
      "chapter": 3,
      "verses": [
        {
          "name": "II Timothy 3:1",
          "verse": 1,
          "text": "hoc autem scito quod in novissimis diebus instabunt tempora periculosa "
        },
        {
          "name": "II Timothy 3:2",
          "verse": 2,
          "text": "et erunt homines se ipsos amantes cupidi elati superbi blasphemi parentibus inoboedientes ingrati scelesti "
        },
        {
          "name": "II Timothy 3:3",
          "verse": 3,
          "text": "sine affectione sine pace criminatores incontinentes inmites sine benignitate "
        },
        {
          "name": "II Timothy 3:4",
          "verse": 4,
          "text": "proditores protervi tumidi voluptatium amatores magis quam Dei "
        },
        {
          "name": "II Timothy 3:5",
          "verse": 5,
          "text": "habentes speciem quidem pietatis virtutem autem eius abnegantes et hos devita "
        },
        {
          "name": "II Timothy 3:6",
          "verse": 6,
          "text": "ex his enim sunt qui penetrant domos et captivas ducunt mulierculas oneratas peccatis quae ducuntur variis desideriis "
        },
        {
          "name": "II Timothy 3:7",
          "verse": 7,
          "text": "semper discentes et numquam ad scientiam veritatis pervenientes "
        },
        {
          "name": "II Timothy 3:8",
          "verse": 8,
          "text": "quemadmodum autem Iannes et Mambres restiterunt Mosi ita et hii resistunt veritati homines corrupti mente reprobi circa fidem "
        },
        {
          "name": "II Timothy 3:9",
          "verse": 9,
          "text": "sed ultra non proficient insipientia enim eorum manifesta erit omnibus sicut et illorum fuit "
        },
        {
          "name": "II Timothy 3:10",
          "verse": 10,
          "text": "tu autem adsecutus es meam doctrinam institutionem propositum fidem longanimitatem dilectionem patientiam "
        },
        {
          "name": "II Timothy 3:11",
          "verse": 11,
          "text": "persecutiones passiones qualia mihi facta sunt Antiochiae Iconii Lystris quales persecutiones sustinui et ex omnibus me eripuit Dominus "
        },
        {
          "name": "II Timothy 3:12",
          "verse": 12,
          "text": "et omnes qui volunt pie vivere in Christo Iesu persecutionem patientur "
        },
        {
          "name": "II Timothy 3:13",
          "verse": 13,
          "text": "mali autem homines et seductores proficient in peius errantes et in errorem mittentes "
        },
        {
          "name": "II Timothy 3:14",
          "verse": 14,
          "text": "tu vero permane in his quae didicisti et credita sunt tibi sciens a quo didiceris "
        },
        {
          "name": "II Timothy 3:15",
          "verse": 15,
          "text": "et quia ab infantia sacras litteras nosti quae te possint instruere ad salutem per fidem quae est in Christo Iesu "
        },
        {
          "name": "II Timothy 3:16",
          "verse": 16,
          "text": "omnis scriptura divinitus inspirata et utilis ad docendum ad arguendum ad corrigendum ad erudiendum in iustitia "
        },
        {
          "name": "II Timothy 3:17",
          "verse": 17,
          "text": "ut perfectus sit homo Dei ad omne opus bonum instructus "
        }
      ]
    },
    {
      "name": "II Timothy 4",
      "chapter": 4,
      "verses": [
        {
          "name": "II Timothy 4:1",
          "verse": 1,
          "text": "testificor coram Deo et Christo Iesu qui iudicaturus est vivos ac mortuos et adventum ipsius et regnum eius "
        },
        {
          "name": "II Timothy 4:2",
          "verse": 2,
          "text": "praedica verbum insta oportune inportune argue obsecra increpa in omni patientia et doctrina "
        },
        {
          "name": "II Timothy 4:3",
          "verse": 3,
          "text": "erit enim tempus cum sanam doctrinam non sustinebunt sed ad sua desideria coacervabunt sibi magistros prurientes auribus "
        },
        {
          "name": "II Timothy 4:4",
          "verse": 4,
          "text": "et a veritate quidem auditum avertent ad fabulas autem convertentur "
        },
        {
          "name": "II Timothy 4:5",
          "verse": 5,
          "text": "tu vero vigila in omnibus labora opus fac evangelistae ministerium tuum imple "
        },
        {
          "name": "II Timothy 4:6",
          "verse": 6,
          "text": "ego enim iam delibor et tempus meae resolutionis instat "
        },
        {
          "name": "II Timothy 4:7",
          "verse": 7,
          "text": "bonum certamen certavi cursum consummavi fidem servavi "
        },
        {
          "name": "II Timothy 4:8",
          "verse": 8,
          "text": "in reliquo reposita est mihi iustitiae corona quam reddet mihi Dominus in illa die iustus iudex non solum autem mihi sed et his qui diligunt adventum eius "
        },
        {
          "name": "II Timothy 4:9",
          "verse": 9,
          "text": "festina venire ad me cito "
        },
        {
          "name": "II Timothy 4:10",
          "verse": 10,
          "text": "Demas enim me dereliquit diligens hoc saeculum et abiit Thessalonicam Crescens in Galliam Titus in Dalmatiam "
        },
        {
          "name": "II Timothy 4:11",
          "verse": 11,
          "text": "Lucas est mecum solus Marcum adsume et adduc tecum est enim mihi utilis in ministerium "
        },
        {
          "name": "II Timothy 4:12",
          "verse": 12,
          "text": "Tychicum autem misi Ephesum "
        },
        {
          "name": "II Timothy 4:13",
          "verse": 13,
          "text": "paenulam quam reliqui Troade apud Carpum veniens adfers et libros maxime autem membranas "
        },
        {
          "name": "II Timothy 4:14",
          "verse": 14,
          "text": "Alexander aerarius multa mala mihi ostendit reddat ei Dominus secundum opera eius "
        },
        {
          "name": "II Timothy 4:15",
          "verse": 15,
          "text": "quem et tu devita valde enim restitit verbis nostris "
        },
        {
          "name": "II Timothy 4:16",
          "verse": 16,
          "text": "in prima mea defensione nemo mihi adfuit sed omnes me dereliquerunt non illis reputetur "
        },
        {
          "name": "II Timothy 4:17",
          "verse": 17,
          "text": "Dominus autem mihi adstitit et confortavit me ut per me praedicatio impleatur et audiant omnes gentes et liberatus sum de ore leonis "
        },
        {
          "name": "II Timothy 4:18",
          "verse": 18,
          "text": "liberabit me Dominus ab omni opere malo et salvum faciet in regnum suum caeleste cui gloria in saecula saeculorum amen "
        },
        {
          "name": "II Timothy 4:19",
          "verse": 19,
          "text": "saluta Priscam et Aquilam et Onesifori domum "
        },
        {
          "name": "II Timothy 4:20",
          "verse": 20,
          "text": "Erastus remansit Corinthi Trophimum autem reliqui infirmum Mileti "
        },
        {
          "name": "II Timothy 4:21",
          "verse": 21,
          "text": "festina ante hiemem venire salutat te Eubulus et Pudens et Linus et Claudia et fratres omnes "
        },
        {
          "name": "II Timothy 4:22",
          "verse": 22,
          "text": "Dominus Iesus cum spiritu tuo gratia nobiscum amen  "
        }
      ]
    }
  ]
}