{
  "name": "I Timothy",
  "order": 61,
  "chapters": [
    {
      "name": "I Timothy 1",
      "chapter": 1,
      "verses": [
        {
          "name": "I Timothy 1:1",
          "verse": 1,
          "text": "Paulus apostolus Christi Iesu secundum imperium Dei salvatoris nostri et Christi Iesu spei nostrae "
        },
        {
          "name": "I Timothy 1:2",
          "verse": 2,
          "text": "Timotheo dilecto filio in fide gratia misericordia pax a Deo Patre et Christo Iesu Domino nostro "
        },
        {
          "name": "I Timothy 1:3",
          "verse": 3,
          "text": "sicut rogavi te ut remaneres Ephesi cum irem in Macedoniam ut denuntiares quibusdam ne aliter docerent "
        },
        {
          "name": "I Timothy 1:4",
          "verse": 4,
          "text": "neque intenderent fabulis et genealogiis interminatis quae quaestiones praestant magis quam aedificationem Dei quae est in fide "
        },
        {
          "name": "I Timothy 1:5",
          "verse": 5,
          "text": "finis autem praecepti est caritas de corde puro et conscientia bona et fide non ficta "
        },
        {
          "name": "I Timothy 1:6",
          "verse": 6,
          "text": "a quibus quidam aberrantes conversi sunt in vaniloquium "
        },
        {
          "name": "I Timothy 1:7",
          "verse": 7,
          "text": "volentes esse legis doctores non intellegentes neque quae loquuntur neque de quibus adfirmant "
        },
        {
          "name": "I Timothy 1:8",
          "verse": 8,
          "text": "scimus autem quia bona est lex si quis ea legitime utatur "
        },
        {
          "name": "I Timothy 1:9",
          "verse": 9,
          "text": "sciens hoc quia iusto lex non est posita sed iniustis et non subditis impiis et peccatoribus sceleratis et contaminatis patricidis et matricidis homicidis "
        },
        {
          "name": "I Timothy 1:10",
          "verse": 10,
          "text": "fornicariis masculorum concubitoribus plagiariis mendacibus periuris et si quid aliud sanae doctrinae adversatur "
        },
        {
          "name": "I Timothy 1:11",
          "verse": 11,
          "text": "quae est secundum evangelium gloriae beati Dei quod creditum est mihi "
        },
        {
          "name": "I Timothy 1:12",
          "verse": 12,
          "text": "gratias ago ei qui me confortavit Christo Iesu Domino nostro quia fidelem me existimavit ponens in ministerio "
        },
        {
          "name": "I Timothy 1:13",
          "verse": 13,
          "text": "qui prius fui blasphemus et persecutor et contumeliosus sed misericordiam consecutus sum quia ignorans feci in incredulitate "
        },
        {
          "name": "I Timothy 1:14",
          "verse": 14,
          "text": "superabundavit autem gratia Domini nostri cum fide et dilectione quae est in Christo Iesu "
        },
        {
          "name": "I Timothy 1:15",
          "verse": 15,
          "text": "fidelis sermo et omni acceptione dignus quia Christus Iesus venit in mundum peccatores salvos facere quorum primus ego sum "
        },
        {
          "name": "I Timothy 1:16",
          "verse": 16,
          "text": "sed ideo misericordiam consecutus sum ut in me primo ostenderet Christus Iesus omnem patientiam ad deformationem eorum qui credituri sunt illi in vitam aeternam "
        },
        {
          "name": "I Timothy 1:17",
          "verse": 17,
          "text": "regi autem saeculorum inmortali invisibili soli Deo honor et gloria in saecula saeculorum amen "
        },
        {
          "name": "I Timothy 1:18",
          "verse": 18,
          "text": "hoc praeceptum commendo tibi fili Timothee secundum praecedentes in te prophetias ut milites in illis bonam militiam "
        },
        {
          "name": "I Timothy 1:19",
          "verse": 19,
          "text": "habens fidem et bonam conscientiam quam quidam repellentes circa fidem naufragaverunt "
        },
        {
          "name": "I Timothy 1:20",
          "verse": 20,
          "text": "ex quibus est Hymeneus et Alexander quos tradidi Satanae ut discant non blasphemare "
        }
      ]
    },
    {
      "name": "I Timothy 2",
      "chapter": 2,
      "verses": [
        {
          "name": "I Timothy 2:1",
          "verse": 1,
          "text": "obsecro igitur primo omnium fieri obsecrationes orationes postulationes gratiarum actiones pro omnibus hominibus "
        },
        {
          "name": "I Timothy 2:2",
          "verse": 2,
          "text": "pro regibus et omnibus qui in sublimitate sunt ut quietam et tranquillam vitam agamus in omni pietate et castitate "
        },
        {
          "name": "I Timothy 2:3",
          "verse": 3,
          "text": "hoc enim bonum est et acceptum coram salutari nostro Deo "
        },
        {
          "name": "I Timothy 2:4",
          "verse": 4,
          "text": "qui omnes homines vult salvos fieri et ad agnitionem veritatis venire "
        },
        {
          "name": "I Timothy 2:5",
          "verse": 5,
          "text": "unus enim Deus unus et mediator Dei et hominum homo Christus Iesus "
        },
        {
          "name": "I Timothy 2:6",
          "verse": 6,
          "text": "qui dedit redemptionem semet ipsum pro omnibus testimonium temporibus suis "
        },
        {
          "name": "I Timothy 2:7",
          "verse": 7,
          "text": "in quo positus sum ego praedicator et apostolus veritatem dico non mentior doctor gentium in fide et veritate "
        },
        {
          "name": "I Timothy 2:8",
          "verse": 8,
          "text": "volo ergo viros orare in omni loco levantes puras manus sine ira et disceptatione "
        },
        {
          "name": "I Timothy 2:9",
          "verse": 9,
          "text": "similiter et mulieres in habitu ornato cum verecundia et sobrietate ornantes se non in tortis crinibus aut auro aut margaritis vel veste pretiosa "
        },
        {
          "name": "I Timothy 2:10",
          "verse": 10,
          "text": "sed quod decet mulieres promittentes pietatem per opera bona "
        },
        {
          "name": "I Timothy 2:11",
          "verse": 11,
          "text": "mulier in silentio discat cum omni subiectione "
        },
        {
          "name": "I Timothy 2:12",
          "verse": 12,
          "text": "docere autem mulieri non permitto neque dominari in virum sed esse in silentio "
        },
        {
          "name": "I Timothy 2:13",
          "verse": 13,
          "text": "Adam enim primus formatus est deinde Eva "
        },
        {
          "name": "I Timothy 2:14",
          "verse": 14,
          "text": "et Adam non est seductus mulier autem seducta in praevaricatione fuit "
        },
        {
          "name": "I Timothy 2:15",
          "verse": 15,
          "text": "salvabitur autem per filiorum generationem si permanserint in fide et dilectione et sanctificatione cum sobrietate "
        }
      ]
    },
    {
      "name": "I Timothy 3",
      "chapter": 3,
      "verses": [
        {
          "name": "I Timothy 3:1",
          "verse": 1,
          "text": "fidelis sermo si quis episcopatum desiderat bonum opus desiderat "
        },
        {
          "name": "I Timothy 3:2",
          "verse": 2,
          "text": "oportet ergo episcopum inreprehensibilem esse unius uxoris virum sobrium prudentem ornatum hospitalem doctorem "
        },
        {
          "name": "I Timothy 3:3",
          "verse": 3,
          "text": "non vinolentum non percussorem sed modestum non litigiosum non cupidum "
        },
        {
          "name": "I Timothy 3:4",
          "verse": 4,
          "text": "suae domui bene praepositum filios habentem subditos cum omni castitate "
        },
        {
          "name": "I Timothy 3:5",
          "verse": 5,
          "text": "si quis autem domui suae praeesse nescit quomodo ecclesiae Dei diligentiam habebit "
        },
        {
          "name": "I Timothy 3:6",
          "verse": 6,
          "text": "non neophytum ne in superbia elatus in iudicium incidat diaboli "
        },
        {
          "name": "I Timothy 3:7",
          "verse": 7,
          "text": "oportet autem illum et testimonium habere bonum ab his qui foris sunt ut non in obprobrium incidat et laqueum diaboli "
        },
        {
          "name": "I Timothy 3:8",
          "verse": 8,
          "text": "diaconos similiter pudicos non bilingues non multo vino deditos non turpe lucrum sectantes "
        },
        {
          "name": "I Timothy 3:9",
          "verse": 9,
          "text": "habentes mysterium fidei in conscientia pura "
        },
        {
          "name": "I Timothy 3:10",
          "verse": 10,
          "text": "et hii autem probentur primum et sic ministrent nullum crimen habentes "
        },
        {
          "name": "I Timothy 3:11",
          "verse": 11,
          "text": "mulieres similiter pudicas non detrahentes sobrias fideles in omnibus "
        },
        {
          "name": "I Timothy 3:12",
          "verse": 12,
          "text": "diacones sint unius uxoris viri qui filiis suis bene praesunt et suis domibus "
        },
        {
          "name": "I Timothy 3:13",
          "verse": 13,
          "text": "qui enim bene ministraverint gradum sibi bonum adquirent et multam fiduciam in fide quae est in Christo Iesu "
        },
        {
          "name": "I Timothy 3:14",
          "verse": 14,
          "text": "haec tibi scribo sperans venire ad te cito "
        },
        {
          "name": "I Timothy 3:15",
          "verse": 15,
          "text": "si autem tardavero ut scias quomodo oporteat te in domo Dei conversari quae est ecclesia Dei vivi columna et firmamentum veritatis "
        },
        {
          "name": "I Timothy 3:16",
          "verse": 16,
          "text": "et manifeste magnum est pietatis sacramentum quod manifestatum est in carne iustificatum est in spiritu apparuit angelis praedicatum est gentibus creditum est in mundo adsumptum est in gloria "
        }
      ]
    },
    {
      "name": "I Timothy 4",
      "chapter": 4,
      "verses": [
        {
          "name": "I Timothy 4:1",
          "verse": 1,
          "text": "Spiritus autem manifeste dicit quia in novissimis temporibus discedent quidam a fide adtendentes spiritibus erroris et doctrinis daemoniorum "
        },
        {
          "name": "I Timothy 4:2",
          "verse": 2,
          "text": "in hypocrisi loquentium mendacium et cauteriatam habentium suam conscientiam "
        },
        {
          "name": "I Timothy 4:3",
          "verse": 3,
          "text": "prohibentium nubere abstinere a cibis quos Deus creavit ad percipiendum cum gratiarum actione fidelibus et his qui cognoverunt veritatem "
        },
        {
          "name": "I Timothy 4:4",
          "verse": 4,
          "text": "quia omnis creatura Dei bona et nihil reiciendum quod cum gratiarum actione percipitur "
        },
        {
          "name": "I Timothy 4:5",
          "verse": 5,
          "text": "sanctificatur enim per verbum Dei et orationem "
        },
        {
          "name": "I Timothy 4:6",
          "verse": 6,
          "text": "haec proponens fratribus bonus eris minister Christi Iesu enutritus verbis fidei et bonae doctrinae quam adsecutus es "
        },
        {
          "name": "I Timothy 4:7",
          "verse": 7,
          "text": "ineptas autem et aniles fabulas devita exerce te ipsum ad pietatem "
        },
        {
          "name": "I Timothy 4:8",
          "verse": 8,
          "text": "nam corporalis exercitatio ad modicum utilis est pietas autem ad omnia utilis est promissionem habens vitae quae nunc est et futurae "
        },
        {
          "name": "I Timothy 4:9",
          "verse": 9,
          "text": "fidelis sermo et omni acceptione dignus "
        },
        {
          "name": "I Timothy 4:10",
          "verse": 10,
          "text": "in hoc enim laboramus et maledicimur quia speravimus in Deum vivum qui est salvator omnium hominum maxime fidelium "
        },
        {
          "name": "I Timothy 4:11",
          "verse": 11,
          "text": "praecipe haec et doce "
        },
        {
          "name": "I Timothy 4:12",
          "verse": 12,
          "text": "nemo adulescentiam tuam contemnat sed exemplum esto fidelium in verbo in conversatione in caritate in fide in castitate "
        },
        {
          "name": "I Timothy 4:13",
          "verse": 13,
          "text": "dum venio adtende lectioni exhortationi doctrinae "
        },
        {
          "name": "I Timothy 4:14",
          "verse": 14,
          "text": "noli neglegere gratiam quae in te est quae data est tibi per prophetiam cum inpositione manuum presbyterii "
        },
        {
          "name": "I Timothy 4:15",
          "verse": 15,
          "text": "haec meditare in his esto ut profectus tuus manifestus sit omnibus "
        },
        {
          "name": "I Timothy 4:16",
          "verse": 16,
          "text": "adtende tibi et doctrinae insta in illis hoc enim faciens et te ipsum salvum facies et qui te audiunt "
        }
      ]
    },
    {
      "name": "I Timothy 5",
      "chapter": 5,
      "verses": [
        {
          "name": "I Timothy 5:1",
          "verse": 1,
          "text": "seniorem ne increpaveris sed obsecra ut patrem iuvenes ut fratres "
        },
        {
          "name": "I Timothy 5:2",
          "verse": 2,
          "text": "anus ut matres iuvenculas ut sorores in omni castitate "
        },
        {
          "name": "I Timothy 5:3",
          "verse": 3,
          "text": "viduas honora quae vere viduae sunt "
        },
        {
          "name": "I Timothy 5:4",
          "verse": 4,
          "text": "si qua autem vidua filios aut nepotes habet discant primum domum suam regere et mutuam vicem reddere parentibus hoc enim acceptum est coram Deo "
        },
        {
          "name": "I Timothy 5:5",
          "verse": 5,
          "text": "quae autem vere vidua est et desolata speravit in Deum et instat obsecrationibus et orationibus nocte ac die "
        },
        {
          "name": "I Timothy 5:6",
          "verse": 6,
          "text": "nam quae in deliciis est vivens mortua est "
        },
        {
          "name": "I Timothy 5:7",
          "verse": 7,
          "text": "et hoc praecipe ut inreprehensibiles sint "
        },
        {
          "name": "I Timothy 5:8",
          "verse": 8,
          "text": "si quis autem suorum et maxime domesticorum curam non habet fidem negavit et est infideli deterior "
        },
        {
          "name": "I Timothy 5:9",
          "verse": 9,
          "text": "vidua eligatur non minus sexaginta annorum quae fuerit unius viri uxor "
        },
        {
          "name": "I Timothy 5:10",
          "verse": 10,
          "text": "in operibus bonis testimonium habens si filios educavit si hospitio recepit si sanctorum pedes lavit si tribulationem patientibus subministravit si omne opus bonum subsecuta est "
        },
        {
          "name": "I Timothy 5:11",
          "verse": 11,
          "text": "adulescentiores autem viduas devita cum enim luxuriatae fuerint in Christo nubere volunt "
        },
        {
          "name": "I Timothy 5:12",
          "verse": 12,
          "text": "habentes damnationem quia primam fidem irritam fecerunt "
        },
        {
          "name": "I Timothy 5:13",
          "verse": 13,
          "text": "simul autem et otiosae discunt circumire domos non solum otiosae sed et verbosae et curiosae loquentes quae non oportet "
        },
        {
          "name": "I Timothy 5:14",
          "verse": 14,
          "text": "volo ergo iuveniores nubere filios procreare matres familias esse nullam occasionem dare adversario maledicti gratia "
        },
        {
          "name": "I Timothy 5:15",
          "verse": 15,
          "text": "iam enim quaedam conversae sunt retro Satanan "
        },
        {
          "name": "I Timothy 5:16",
          "verse": 16,
          "text": "si qua fidelis habet viduas subministret illis et non gravetur ecclesia ut his quae vere viduae sunt sufficiat "
        },
        {
          "name": "I Timothy 5:17",
          "verse": 17,
          "text": "qui bene praesunt presbyteri duplici honore digni habeantur maxime qui laborant in verbo et doctrina "
        },
        {
          "name": "I Timothy 5:18",
          "verse": 18,
          "text": "dicit enim scriptura non infrenabis os bovi trituranti et dignus operarius mercede sua "
        },
        {
          "name": "I Timothy 5:19",
          "verse": 19,
          "text": "adversus presbyterum accusationem noli recipere nisi sub duobus et tribus testibus "
        },
        {
          "name": "I Timothy 5:20",
          "verse": 20,
          "text": "peccantes coram omnibus argue ut et ceteri timorem habeant "
        },
        {
          "name": "I Timothy 5:21",
          "verse": 21,
          "text": "testor coram Deo et Christo Iesu et electis angelis ut haec custodias sine praeiudicio nihil faciens in aliam partem declinando "
        },
        {
          "name": "I Timothy 5:22",
          "verse": 22,
          "text": "manus cito nemini inposueris neque communicaveris peccatis alienis te ipsum castum custodi "
        },
        {
          "name": "I Timothy 5:23",
          "verse": 23,
          "text": "noli adhuc aquam bibere sed vino modico utere propter stomachum tuum et frequentes tuas infirmitates "
        },
        {
          "name": "I Timothy 5:24",
          "verse": 24,
          "text": "quorundam hominum peccata manifesta sunt praecedentia ad iudicium quosdam autem et subsequuntur "
        },
        {
          "name": "I Timothy 5:25",
          "verse": 25,
          "text": "similiter et facta bona manifesta sunt et quae aliter se habent abscondi non possunt "
        }
      ]
    },
    {
      "name": "I Timothy 6",
      "chapter": 6,
      "verses": [
        {
          "name": "I Timothy 6:1",
          "verse": 1,
          "text": "quicumque sunt sub iugo servi dominos suos omni honore dignos arbitrentur ne nomen Domini et doctrina blasphemetur "
        },
        {
          "name": "I Timothy 6:2",
          "verse": 2,
          "text": "qui autem fideles habent dominos non contemnant quia fratres sunt sed magis serviant quia fideles sunt et dilecti qui beneficii participes sunt haec doce et exhortare "
        },
        {
          "name": "I Timothy 6:3",
          "verse": 3,
          "text": "si quis aliter docet et non adquiescit sanis sermonibus Domini nostri Iesu Christi et ei quae secundum pietatem est doctrinae "
        },
        {
          "name": "I Timothy 6:4",
          "verse": 4,
          "text": "superbus nihil sciens sed languens circa quaestiones et pugnas verborum ex quibus oriuntur invidiae contentiones blasphemiae suspiciones malae "
        },
        {
          "name": "I Timothy 6:5",
          "verse": 5,
          "text": "conflictationes hominum mente corruptorum et qui veritate privati sunt existimantium quaestum esse pietatem "
        },
        {
          "name": "I Timothy 6:6",
          "verse": 6,
          "text": "est autem quaestus magnus pietas cum sufficientia "
        },
        {
          "name": "I Timothy 6:7",
          "verse": 7,
          "text": "nihil enim intulimus in mundum haut dubium quia nec auferre quid possumus "
        },
        {
          "name": "I Timothy 6:8",
          "verse": 8,
          "text": "habentes autem alimenta et quibus tegamur his contenti sumus "
        },
        {
          "name": "I Timothy 6:9",
          "verse": 9,
          "text": "nam qui volunt divites fieri incidunt in temptationem et laqueum et desideria multa inutilia et nociva quae mergunt homines in interitum et perditionem "
        },
        {
          "name": "I Timothy 6:10",
          "verse": 10,
          "text": "radix enim omnium malorum est cupiditas quam quidam appetentes erraverunt a fide et inseruerunt se doloribus multis "
        },
        {
          "name": "I Timothy 6:11",
          "verse": 11,
          "text": "tu autem o homo Dei haec fuge sectare vero iustitiam pietatem fidem caritatem patientiam mansuetudinem "
        },
        {
          "name": "I Timothy 6:12",
          "verse": 12,
          "text": "certa bonum certamen fidei adprehende vitam aeternam in qua vocatus es et confessus bonam confessionem coram multis testibus "
        },
        {
          "name": "I Timothy 6:13",
          "verse": 13,
          "text": "praecipio tibi coram Deo qui vivificat omnia et Christo Iesu qui testimonium reddidit sub Pontio Pilato bonam confessionem "
        },
        {
          "name": "I Timothy 6:14",
          "verse": 14,
          "text": "ut serves mandatum sine macula inreprehensibile usque in adventum Domini nostri Iesu Christi "
        },
        {
          "name": "I Timothy 6:15",
          "verse": 15,
          "text": "quem suis temporibus ostendet beatus et solus potens rex regum et Dominus dominantium "
        },
        {
          "name": "I Timothy 6:16",
          "verse": 16,
          "text": "qui solus habet inmortalitatem lucem habitans inaccessibilem quem vidit nullus hominum sed nec videre potest cui honor et imperium sempiternum amen "
        },
        {
          "name": "I Timothy 6:17",
          "verse": 17,
          "text": "divitibus huius saeculi praecipe non sublime sapere neque sperare in incerto divitiarum sed in Deo qui praestat nobis omnia abunde ad fruendum "
        },
        {
          "name": "I Timothy 6:18",
          "verse": 18,
          "text": "bene agere divites fieri in operibus bonis facile tribuere communicare "
        },
        {
          "name": "I Timothy 6:19",
          "verse": 19,
          "text": "thesaurizare sibi fundamentum bonum in futurum ut adprehendant veram vitam "
        },
        {
          "name": "I Timothy 6:20",
          "verse": 20,
          "text": "o Timothee depositum custodi devitans profanas vocum novitates et oppositiones falsi nominis scientiae "
        },
        {
          "name": "I Timothy 6:21",
          "verse": 21,
          "text": "quam quidam promittentes circa fidem exciderunt gratia tecum  "
        }
      ]
    }
  ]
}