{
  "name": "Titus",
  "order": 63,
  "chapters": [
    {
      "name": "Titus 1",
      "chapter": 1,
      "verses": [
        {
          "name": "Titus 1:1",
          "verse": 1,
          "text": "Paulus servus Dei apostolus autem Iesu Christi secundum fidem electorum Dei et agnitionem veritatis quae secundum pietatem est "
        },
        {
          "name": "Titus 1:2",
          "verse": 2,
          "text": "in spem vitae aeternae quam promisit qui non mentitur Deus ante tempora saecularia "
        },
        {
          "name": "Titus 1:3",
          "verse": 3,
          "text": "manifestavit autem temporibus suis verbum suum in praedicatione quae credita est mihi secundum praeceptum salvatoris nostri Dei "
        },
        {
          "name": "Titus 1:4",
          "verse": 4,
          "text": "Tito dilecto filio secundum communem fidem gratia et pax a Deo Patre et Christo Iesu salvatore nostro "
        },
        {
          "name": "Titus 1:5",
          "verse": 5,
          "text": "huius rei gratia reliqui te Cretae ut ea quae desunt corrigas et constituas per civitates presbyteros sicut ego tibi disposui "
        },
        {
          "name": "Titus 1:6",
          "verse": 6,
          "text": "si quis sine crimine est unius uxoris vir filios habens fideles non in accusatione luxuriae aut non subditos "
        },
        {
          "name": "Titus 1:7",
          "verse": 7,
          "text": "oportet enim episcopum sine crimine esse sicut Dei dispensatorem non superbum non iracundum non vinolentum non percussorem non turpilucri cupidum "
        },
        {
          "name": "Titus 1:8",
          "verse": 8,
          "text": "sed hospitalem benignum sobrium iustum sanctum continentem "
        },
        {
          "name": "Titus 1:9",
          "verse": 9,
          "text": "amplectentem eum qui secundum doctrinam est fidelem sermonem ut potens sit et exhortari in doctrina sana et eos qui contradicunt arguere "
        },
        {
          "name": "Titus 1:10",
          "verse": 10,
          "text": "sunt enim multi et inoboedientes vaniloqui et seductores maxime qui de circumcisione sunt "
        },
        {
          "name": "Titus 1:11",
          "verse": 11,
          "text": "quos oportet redargui qui universas domos subvertunt docentes quae non oportet turpis lucri gratia "
        },
        {
          "name": "Titus 1:12",
          "verse": 12,
          "text": "dixit quidam ex illis proprius ipsorum propheta Cretenses semper mendaces malae bestiae ventres pigri "
        },
        {
          "name": "Titus 1:13",
          "verse": 13,
          "text": "testimonium hoc verum est quam ob causam increpa illos dure ut sani sint in fide "
        },
        {
          "name": "Titus 1:14",
          "verse": 14,
          "text": "non intendentes iudaicis fabulis et mandatis hominum aversantium se a veritate "
        },
        {
          "name": "Titus 1:15",
          "verse": 15,
          "text": "omnia munda mundis coinquinatis autem et infidelibus nihil mundum sed inquinatae sunt eorum et mens et conscientia "
        },
        {
          "name": "Titus 1:16",
          "verse": 16,
          "text": "confitentur se nosse Deum factis autem negant cum sunt abominati et incredibiles et ad omne opus bonum reprobi "
        }
      ]
    },
    {
      "name": "Titus 2",
      "chapter": 2,
      "verses": [
        {
          "name": "Titus 2:1",
          "verse": 1,
          "text": "tu autem loquere quae decet sanam doctrinam "
        },
        {
          "name": "Titus 2:2",
          "verse": 2,
          "text": "senes ut sobrii sint pudici prudentes sani fide dilectione patientia "
        },
        {
          "name": "Titus 2:3",
          "verse": 3,
          "text": "anus similiter in habitu sancto non criminatrices non vino multo servientes bene docentes "
        },
        {
          "name": "Titus 2:4",
          "verse": 4,
          "text": "ut prudentiam doceant adulescentulas ut viros suos ament filios diligant "
        },
        {
          "name": "Titus 2:5",
          "verse": 5,
          "text": "prudentes castas domus curam habentes benignas subditas suis viris ut non blasphemetur verbum Dei "
        },
        {
          "name": "Titus 2:6",
          "verse": 6,
          "text": "iuvenes similiter hortare ut sobrii sint "
        },
        {
          "name": "Titus 2:7",
          "verse": 7,
          "text": "in omnibus te ipsum praebe exemplum bonorum operum in doctrina integritatem gravitatem "
        },
        {
          "name": "Titus 2:8",
          "verse": 8,
          "text": "verbum sanum inreprehensibilem ut is qui ex adverso est vereatur nihil habens malum dicere de nobis "
        },
        {
          "name": "Titus 2:9",
          "verse": 9,
          "text": "servos dominis suis subditos esse in omnibus placentes non contradicentes "
        },
        {
          "name": "Titus 2:10",
          "verse": 10,
          "text": "non fraudantes, sed in omnibus fidem bonam ostendentes ut doctrinam salutaris nostri Dei ornent in omnibus "
        },
        {
          "name": "Titus 2:11",
          "verse": 11,
          "text": "apparuit enim gratia Dei salutaris omnibus hominibus "
        },
        {
          "name": "Titus 2:12",
          "verse": 12,
          "text": "erudiens nos ut abnegantes impietatem et saecularia desideria sobrie et iuste et pie vivamus in hoc saeculo "
        },
        {
          "name": "Titus 2:13",
          "verse": 13,
          "text": "expectantes beatam spem et adventum gloriae magni Dei et salvatoris nostri Iesu Christi "
        },
        {
          "name": "Titus 2:14",
          "verse": 14,
          "text": "qui dedit semet ipsum pro nobis ut nos redimeret ab omni iniquitate et mundaret sibi populum acceptabilem sectatorem bonorum operum "
        },
        {
          "name": "Titus 2:15",
          "verse": 15,
          "text": "haec loquere et exhortare et argue cum omni imperio nemo te contemnat "
        }
      ]
    },
    {
      "name": "Titus 3",
      "chapter": 3,
      "verses": [
        {
          "name": "Titus 3:1",
          "verse": 1,
          "text": "admone illos principibus et potestatibus subditos esse dicto oboedire ad omne opus bonum paratos esse "
        },
        {
          "name": "Titus 3:2",
          "verse": 2,
          "text": "neminem blasphemare non litigiosos esse modestos omnem ostendentes mansuetudinem ad omnes homines "
        },
        {
          "name": "Titus 3:3",
          "verse": 3,
          "text": "eramus enim et nos aliquando insipientes increduli errantes servientes desideriis et voluptatibus variis in malitia et invidia agentes odibiles odientes invicem "
        },
        {
          "name": "Titus 3:4",
          "verse": 4,
          "text": "cum autem benignitas et humanitas apparuit salvatoris nostri Dei "
        },
        {
          "name": "Titus 3:5",
          "verse": 5,
          "text": "non ex operibus iustitiae quae fecimus nos sed secundum suam misericordiam salvos nos fecit per lavacrum regenerationis et renovationis Spiritus Sancti "
        },
        {
          "name": "Titus 3:6",
          "verse": 6,
          "text": "quem effudit in nos abunde per Iesum Christum salvatorem nostrum "
        },
        {
          "name": "Titus 3:7",
          "verse": 7,
          "text": "ut iustificati gratia ipsius heredes simus secundum spem vitae aeternae "
        },
        {
          "name": "Titus 3:8",
          "verse": 8,
          "text": "fidelis sermo est et de his volo te confirmare ut curent bonis operibus praeesse qui credunt Deo haec sunt bona et utilia hominibus "
        },
        {
          "name": "Titus 3:9",
          "verse": 9,
          "text": "stultas autem quaestiones et genealogias et contentiones et pugnas legis devita sunt enim inutiles et vanae "
        },
        {
          "name": "Titus 3:10",
          "verse": 10,
          "text": "hereticum hominem post unam et secundam correptionem devita "
        },
        {
          "name": "Titus 3:11",
          "verse": 11,
          "text": "sciens quia subversus est qui eiusmodi est et delinquit proprio iudicio condemnatus "
        },
        {
          "name": "Titus 3:12",
          "verse": 12,
          "text": "cum misero ad te Arteman aut Tychicum festina ad me venire Nicopolim ibi enim statui hiemare "
        },
        {
          "name": "Titus 3:13",
          "verse": 13,
          "text": "Zenan legis peritum et Apollo sollicite praemitte ut nihil illis desit "
        },
        {
          "name": "Titus 3:14",
          "verse": 14,
          "text": "discant autem et nostri bonis operibus praeesse ad usus necessarios ut non sint infructuosi "
        },
        {
          "name": "Titus 3:15",
          "verse": 15,
          "text": "salutant te qui mecum sunt omnes saluta qui nos amant in fide gratia Dei cum omnibus vobis amen  "
        }
      ]
    }
  ]
}