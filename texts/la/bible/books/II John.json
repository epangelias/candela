{
  "name": "II John",
  "order": 70,
  "chapters": [
    {
      "name": "II John 1",
      "chapter": 1,
      "verses": [
        {
          "name": "II John 1:1",
          "verse": 1,
          "text": "senior electae dominae et natis eius quos ego diligo in veritate et non ego solus sed et omnes qui cognoverunt veritatem "
        },
        {
          "name": "II John 1:2",
          "verse": 2,
          "text": "propter veritatem quae permanet in nobis et nobiscum erit in aeternum "
        },
        {
          "name": "II John 1:3",
          "verse": 3,
          "text": "sit nobiscum gratia misericordia pax a Deo Patre et a Christo Iesu Filio Patris in veritate et caritate "
        },
        {
          "name": "II John 1:4",
          "verse": 4,
          "text": "gavisus sum valde quoniam inveni de filiis tuis ambulantes in veritate sicut mandatum accepimus a Patre "
        },
        {
          "name": "II John 1:5",
          "verse": 5,
          "text": "et nunc rogo te domina non tamquam mandatum novum scribens tibi sed quod habuimus ab initio ut diligamus alterutrum "
        },
        {
          "name": "II John 1:6",
          "verse": 6,
          "text": "et haec est caritas ut ambulemus secundum mandata eius hoc mandatum est ut quemadmodum audistis ab initio in eo ambuletis "
        },
        {
          "name": "II John 1:7",
          "verse": 7,
          "text": "quoniam multi seductores exierunt in mundum qui non confitentur Iesum Christum venientem in carne hic est seductor et antichristus "
        },
        {
          "name": "II John 1:8",
          "verse": 8,
          "text": "videte vosmet ipsos ne perdatis quae operati estis sed ut mercedem plenam accipiatis "
        },
        {
          "name": "II John 1:9",
          "verse": 9,
          "text": "omnis qui praecedit et non manet in doctrina Christi Deum non habet qui permanet in doctrina hic et Filium et Patrem habet "
        },
        {
          "name": "II John 1:10",
          "verse": 10,
          "text": "si quis venit ad vos et hanc doctrinam non adfert nolite recipere eum in domum nec have ei dixeritis "
        },
        {
          "name": "II John 1:11",
          "verse": 11,
          "text": "qui enim dicit illi have communicat operibus illius malignis "
        },
        {
          "name": "II John 1:12",
          "verse": 12,
          "text": "plura habens vobis scribere nolui per cartam et atramentum spero enim me futurum apud vos et os ad os loqui ut gaudium vestrum plenum sit "
        },
        {
          "name": "II John 1:13",
          "verse": 13,
          "text": "salutant te filii sororis tuae electae  "
        }
      ]
    }
  ]
}