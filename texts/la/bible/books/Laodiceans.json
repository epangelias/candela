{
  "name": "Laodiceans",
  "order": 78,
  "chapters": [
    {
      "name": "Laodiceans 1",
      "chapter": 1,
      "verses": [
        {
          "name": "Laodiceans 1:1",
          "verse": 1,
          "text": "Paulus apostolus non ab hominibus neque per hominem sed per Iesum Christum, fratribus qui sunt Laodiciae. "
        },
        {
          "name": "Laodiceans 1:2",
          "verse": 2,
          "text": "gratia vobis et pax a Deo Patre et Domino Iesu Christo. "
        },
        {
          "name": "Laodiceans 1:3",
          "verse": 3,
          "text": "gratias ago Christo per omnem orationem meam, quod permanentes estis in eo et perseverantes in operibus eius, promissum expectantes in diem iudicii. "
        },
        {
          "name": "Laodiceans 1:4",
          "verse": 4,
          "text": "neque destituant vos quorundam vaniloquia insinuantium, ut vos evertant a veritate evangelii quod a me praedicatur. "
        },
        {
          "name": "Laodiceans 1:5",
          "verse": 5,
          "text": "et nunc faciet Deus, ut qui sunt ex me ad profectum veritatis evangelii deservientes et facientes benignitatem operum quae salutis vitae aeternae "
        },
        {
          "name": "Laodiceans 1:6",
          "verse": 6,
          "text": "et nunc palam sunt vincula mea quae patior in Christo; quibus laetor et gaudeo. "
        },
        {
          "name": "Laodiceans 1:7",
          "verse": 7,
          "text": "et hoc mihi est ad salutem perpetuam; quod ipsum factum orationibus vestris et administrantem Spiritum Sanctum, sive per vitam sive per mortem. "
        },
        {
          "name": "Laodiceans 1:8",
          "verse": 8,
          "text": "est enim mihi vere vita in Christo et mori gaudium. "
        },
        {
          "name": "Laodiceans 1:9",
          "verse": 9,
          "text": "et in ipsum in vobis faciet misericordiam suam, ut eandem dilectionem habeatis et sitis unianimes. "
        },
        {
          "name": "Laodiceans 1:10",
          "verse": 10,
          "text": "ergo, dilectissimi, ut audistis praesentia mei, ita retinete et facite in timore Dei, et erit vobis vita in aeternum; "
        },
        {
          "name": "Laodiceans 1:11",
          "verse": 11,
          "text": "est enim Deus qui operatur in vos. "
        },
        {
          "name": "Laodiceans 1:12",
          "verse": 12,
          "text": "et facite sine retractu quaecumque facitis. "
        },
        {
          "name": "Laodiceans 1:13",
          "verse": 13,
          "text": "et quod est, dilectissimi, gaudete in Christo. et praecavete sordidos in lucro. "
        },
        {
          "name": "Laodiceans 1:14",
          "verse": 14,
          "text": "omnes sint petitiones vestrae palam apud Deum. et estote firmi in sensu Christi. "
        },
        {
          "name": "Laodiceans 1:15",
          "verse": 15,
          "text": "et quae integra et vera et pudica et iusta et amabilia facite. "
        },
        {
          "name": "Laodiceans 1:16",
          "verse": 16,
          "text": "et quae audistis et accepistis, in corde retinete, et erit vobis pax. "
        },
        {
          "name": "Laodiceans 1:17",
          "verse": 17,
          "text": "salutate omnes fratres in osculo sancto. "
        },
        {
          "name": "Laodiceans 1:18",
          "verse": 18,
          "text": "salutant vos sancti. "
        },
        {
          "name": "Laodiceans 1:19",
          "verse": 19,
          "text": "gratia Domini Iesu cum spiritu vestro. "
        },
        {
          "name": "Laodiceans 1:20",
          "verse": 20,
          "text": "et facite legi Colosensium vobis.  "
        }
      ]
    }
  ]
}