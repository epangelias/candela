{
  "name": "Obadiah",
  "order": 36,
  "chapters": [
    {
      "name": "Obadiah 1",
      "chapter": 1,
      "verses": [
        {
          "name": "Obadiah 1:1",
          "verse": 1,
          "text": "visio Abdiae haec dicit Dominus Deus ad Edom auditum audivimus a Domino et legatum ad gentes misit surgite et consurgamus adversum eum in proelium "
        },
        {
          "name": "Obadiah 1:2",
          "verse": 2,
          "text": "ecce parvulum te dedi in gentibus contemptibilis tu es valde "
        },
        {
          "name": "Obadiah 1:3",
          "verse": 3,
          "text": "superbia cordis tui extulit te habitantem in scissuris petrae exaltantem solium suum qui dicit in corde suo quis detrahet me in terram "
        },
        {
          "name": "Obadiah 1:4",
          "verse": 4,
          "text": "si exaltatus fueris ut aquila et si inter sidera posueris nidum tuum inde detraham te dicit Dominus "
        },
        {
          "name": "Obadiah 1:5",
          "verse": 5,
          "text": "si fures introissent ad te si latrones per noctem quomodo conticuisses nonne furati essent sufficientia sibi si vindemiatores introissent ad te numquid saltim racemos reliquissent tibi "
        },
        {
          "name": "Obadiah 1:6",
          "verse": 6,
          "text": "quomodo scrutati sunt Esau investigaverunt abscondita eius "
        },
        {
          "name": "Obadiah 1:7",
          "verse": 7,
          "text": "usque ad terminum emiserunt te omnes viri foederis tui inluserunt tibi invaluerunt adversum te viri pacis tuae qui comedunt tecum ponent insidias subter te non est prudentia in eo "
        },
        {
          "name": "Obadiah 1:8",
          "verse": 8,
          "text": "numquid non in die illa dicit Dominus perdam sapientes de Idumea et prudentiam de monte Esau "
        },
        {
          "name": "Obadiah 1:9",
          "verse": 9,
          "text": "et timebunt fortes tui a meridie ut intereat vir de monte Esau "
        },
        {
          "name": "Obadiah 1:10",
          "verse": 10,
          "text": "propter interfectionem et propter iniquitatem in fratrem tuum Iacob operiet te confusio et peribis in aeternum "
        },
        {
          "name": "Obadiah 1:11",
          "verse": 11,
          "text": "in die cum stares adversus quando capiebant alieni exercitum eius et extranei ingrediebantur portas eius et super Hierusalem mittebant sortem tu quoque eras quasi unus ex eis "
        },
        {
          "name": "Obadiah 1:12",
          "verse": 12,
          "text": "et non despicies in die fratris tui in die peregrinationis eius et non laetaberis super filios Iuda in die perditionis eorum et non magnificabis os tuum in die angustiae "
        },
        {
          "name": "Obadiah 1:13",
          "verse": 13,
          "text": "neque ingredieris portam populi mei in die ruinae eorum neque despicies et tu in malis eius in die vastitatis illius et non emitteris adversum exercitum eius in die vastitatis illius "
        },
        {
          "name": "Obadiah 1:14",
          "verse": 14,
          "text": "neque stabis in exitibus ut interficias eos qui fugerint et non concludes reliquos eius in die tribulationis "
        },
        {
          "name": "Obadiah 1:15",
          "verse": 15,
          "text": "quoniam iuxta est dies Domini super omnes gentes sicut fecisti fiet tibi retributionem tuam convertet in caput tuum "
        },
        {
          "name": "Obadiah 1:16",
          "verse": 16,
          "text": "quomodo enim bibisti super montem sanctum meum bibent omnes gentes iugiter et bibent et absorbent et erunt quasi non sint "
        },
        {
          "name": "Obadiah 1:17",
          "verse": 17,
          "text": "et in monte Sion erit salvatio et erit sanctus et possidebit domus Iacob eos qui se possederant "
        },
        {
          "name": "Obadiah 1:18",
          "verse": 18,
          "text": "et erit domus Iacob ignis et domus Ioseph flamma et domus Esau stipula et succendentur in eis et devorabunt eos et non erunt reliquiae domus Esau quia Dominus locutus est "
        },
        {
          "name": "Obadiah 1:19",
          "verse": 19,
          "text": "et hereditabunt hii qui ad austrum montem Esau et qui in campestribus Philisthim et possidebunt regionem Ephraim et regionem Samariae et Beniamin possidebit Galaad "
        },
        {
          "name": "Obadiah 1:20",
          "verse": 20,
          "text": "et transmigratio exercitus huius filiorum Israhel omnia Chananeorum usque ad Saraptham et transmigratio Hierusalem quae in Bosforo est possidebit civitates austri "
        },
        {
          "name": "Obadiah 1:21",
          "verse": 21,
          "text": "et ascendent salvatores in montem Sion iudicare montem Esau et erit Domino regnum  "
        }
      ]
    }
  ]
}