{
  "name": "James",
  "order": 66,
  "chapters": [
    {
      "name": "James 1",
      "chapter": 1,
      "verses": [
        {
          "name": "James 1:1",
          "verse": 1,
          "text": "Iacobus Dei et Domini nostri Iesu Christi servus duodecim tribubus quae sunt in dispersione salutem "
        },
        {
          "name": "James 1:2",
          "verse": 2,
          "text": "omne gaudium existimate fratres mei cum in temptationibus variis incideritis "
        },
        {
          "name": "James 1:3",
          "verse": 3,
          "text": "scientes quod probatio fidei vestrae patientiam operatur "
        },
        {
          "name": "James 1:4",
          "verse": 4,
          "text": "patientia autem opus perfectum habeat ut sitis perfecti et integri in nullo deficientes "
        },
        {
          "name": "James 1:5",
          "verse": 5,
          "text": "si quis autem vestrum indiget sapientiam postulet a Deo qui dat omnibus affluenter et non inproperat et dabitur ei "
        },
        {
          "name": "James 1:6",
          "verse": 6,
          "text": "postulet autem in fide nihil haesitans qui enim haesitat similis est fluctui maris qui a vento movetur et circumfertur "
        },
        {
          "name": "James 1:7",
          "verse": 7,
          "text": "non ergo aestimet homo ille quod accipiat aliquid a Domino "
        },
        {
          "name": "James 1:8",
          "verse": 8,
          "text": "vir duplex animo inconstans in omnibus viis suis "
        },
        {
          "name": "James 1:9",
          "verse": 9,
          "text": "glorietur autem frater humilis in exaltatione sua "
        },
        {
          "name": "James 1:10",
          "verse": 10,
          "text": "dives autem in humilitate sua quoniam sicut flos faeni transibit "
        },
        {
          "name": "James 1:11",
          "verse": 11,
          "text": "exortus est enim sol cum ardore et arefecit faenum et flos eius decidit et decor vultus eius deperiit ita et dives in itineribus suis marcescet "
        },
        {
          "name": "James 1:12",
          "verse": 12,
          "text": "beatus vir qui suffert temptationem quia cum probatus fuerit accipiet coronam vitae quam repromisit Deus diligentibus se "
        },
        {
          "name": "James 1:13",
          "verse": 13,
          "text": "nemo cum temptatur dicat quoniam a Deo temptor Deus enim intemptator malorum est ipse autem neminem temptat "
        },
        {
          "name": "James 1:14",
          "verse": 14,
          "text": "unusquisque vero temptatur a concupiscentia sua abstractus et inlectus "
        },
        {
          "name": "James 1:15",
          "verse": 15,
          "text": "dein concupiscentia cum conceperit parit peccatum peccatum vero cum consummatum fuerit generat mortem "
        },
        {
          "name": "James 1:16",
          "verse": 16,
          "text": "nolite itaque errare fratres mei dilectissimi "
        },
        {
          "name": "James 1:17",
          "verse": 17,
          "text": "omne datum optimum et omne donum perfectum desursum est descendens a Patre luminum apud quem non est transmutatio nec vicissitudinis obumbratio "
        },
        {
          "name": "James 1:18",
          "verse": 18,
          "text": "voluntarie genuit nos verbo veritatis ut simus initium aliquod creaturae eius "
        },
        {
          "name": "James 1:19",
          "verse": 19,
          "text": "scitis fratres mei dilecti sit autem omnis homo velox ad audiendum tardus autem ad loquendum et tardus ad iram "
        },
        {
          "name": "James 1:20",
          "verse": 20,
          "text": "ira enim viri iustitiam Dei non operatur "
        },
        {
          "name": "James 1:21",
          "verse": 21,
          "text": "propter quod abicientes omnem inmunditiam et abundantiam malitiae in mansuetudine suscipite insitum verbum quod potest salvare animas vestras "
        },
        {
          "name": "James 1:22",
          "verse": 22,
          "text": "estote autem factores verbi et non auditores tantum fallentes vosmet ipsos "
        },
        {
          "name": "James 1:23",
          "verse": 23,
          "text": "quia si quis auditor est verbi et non factor hic conparabitur viro consideranti vultum nativitatis suae in speculo "
        },
        {
          "name": "James 1:24",
          "verse": 24,
          "text": "consideravit enim se et abiit et statim oblitus est qualis fuerit "
        },
        {
          "name": "James 1:25",
          "verse": 25,
          "text": "qui autem perspexerit in lege perfecta libertatis et permanserit non auditor obliviosus factus sed factor operis hic beatus in facto suo erit "
        },
        {
          "name": "James 1:26",
          "verse": 26,
          "text": "si quis autem putat se religiosum esse non refrenans linguam suam sed seducens cor suum huius vana est religio "
        },
        {
          "name": "James 1:27",
          "verse": 27,
          "text": "religio munda et inmaculata apud Deum et Patrem haec est visitare pupillos et viduas in tribulatione eorum inmaculatum se custodire ab hoc saeculo "
        }
      ]
    },
    {
      "name": "James 2",
      "chapter": 2,
      "verses": [
        {
          "name": "James 2:1",
          "verse": 1,
          "text": "fratres mei nolite in personarum acceptione habere fidem Domini nostri Iesu Christi gloriae "
        },
        {
          "name": "James 2:2",
          "verse": 2,
          "text": "etenim si introierit in conventu vestro vir aureum anulum habens in veste candida introierit autem et pauper in sordido habitu "
        },
        {
          "name": "James 2:3",
          "verse": 3,
          "text": "et intendatis in eum qui indutus est veste praeclara et dixeritis tu sede hic bene pauperi autem dicatis tu sta illic aut sede sub scabillo pedum meorum "
        },
        {
          "name": "James 2:4",
          "verse": 4,
          "text": "nonne iudicatis apud vosmet ipsos et facti estis iudices cogitationum iniquarum "
        },
        {
          "name": "James 2:5",
          "verse": 5,
          "text": "audite fratres mei dilectissimi nonne Deus elegit pauperes in hoc mundo divites in fide et heredes regni quod repromisit Deus diligentibus se "
        },
        {
          "name": "James 2:6",
          "verse": 6,
          "text": "vos autem exhonorastis pauperem nonne divites per potentiam opprimunt vos et ipsi trahunt vos ad iudicia "
        },
        {
          "name": "James 2:7",
          "verse": 7,
          "text": "nonne ipsi blasphemant bonum nomen quod invocatum est super vos "
        },
        {
          "name": "James 2:8",
          "verse": 8,
          "text": "si tamen legem perficitis regalem secundum scripturas diliges proximum tuum sicut te ipsum bene facitis "
        },
        {
          "name": "James 2:9",
          "verse": 9,
          "text": "si autem personas accipitis peccatum operamini redarguti a lege quasi transgressores "
        },
        {
          "name": "James 2:10",
          "verse": 10,
          "text": "quicumque autem totam legem servaverit offendat autem in uno factus est omnium reus "
        },
        {
          "name": "James 2:11",
          "verse": 11,
          "text": "qui enim dixit non moechaberis dixit et non occides quod si non moechaberis occides autem factus es transgressor legis "
        },
        {
          "name": "James 2:12",
          "verse": 12,
          "text": "sic loquimini et sic facite sicut per legem libertatis incipientes iudicari "
        },
        {
          "name": "James 2:13",
          "verse": 13,
          "text": "iudicium enim sine misericordia illi qui non fecit misericordiam superexultat autem misericordia iudicio "
        },
        {
          "name": "James 2:14",
          "verse": 14,
          "text": "quid proderit fratres mei si fidem quis dicat se habere opera autem non habeat numquid poterit fides salvare eum "
        },
        {
          "name": "James 2:15",
          "verse": 15,
          "text": "si autem frater aut soror nudi sunt et indigent victu cotidiano "
        },
        {
          "name": "James 2:16",
          "verse": 16,
          "text": "dicat autem aliquis de vobis illis ite in pace calefacimini et saturamini non dederitis autem eis quae necessaria sunt corporis quid proderit "
        },
        {
          "name": "James 2:17",
          "verse": 17,
          "text": "sic et fides si non habeat opera mortua est in semet ipsam "
        },
        {
          "name": "James 2:18",
          "verse": 18,
          "text": "sed dicet quis tu fidem habes et ego opera habeo ostende mihi fidem tuam sine operibus et ego ostendam tibi ex operibus fidem meam "
        },
        {
          "name": "James 2:19",
          "verse": 19,
          "text": "tu credis quoniam unus est Deus bene facis et daemones credunt et contremescunt "
        },
        {
          "name": "James 2:20",
          "verse": 20,
          "text": "vis autem scire o homo inanis quoniam fides sine operibus otiosa est "
        },
        {
          "name": "James 2:21",
          "verse": 21,
          "text": "Abraham pater noster nonne ex operibus iustificatus est offerens Isaac filium suum super altare "
        },
        {
          "name": "James 2:22",
          "verse": 22,
          "text": "vides quoniam fides cooperabatur operibus illius et ex operibus fides consummata est "
        },
        {
          "name": "James 2:23",
          "verse": 23,
          "text": "et suppleta est scriptura dicens credidit Abraham Deo et reputatum est illi ad iustitiam et amicus Dei appellatus est "
        },
        {
          "name": "James 2:24",
          "verse": 24,
          "text": "videtis quoniam ex operibus iustificatur homo et non ex fide tantum "
        },
        {
          "name": "James 2:25",
          "verse": 25,
          "text": "similiter autem et Raab meretrix nonne ex operibus iustificata est suscipiens nuntios et alia via eiciens "
        },
        {
          "name": "James 2:26",
          "verse": 26,
          "text": "sicut enim corpus sine spiritu emortuum est ita et fides sine operibus mortua est "
        }
      ]
    },
    {
      "name": "James 3",
      "chapter": 3,
      "verses": [
        {
          "name": "James 3:1",
          "verse": 1,
          "text": "nolite plures magistri fieri fratres mei scientes quoniam maius iudicium sumitis "
        },
        {
          "name": "James 3:2",
          "verse": 2,
          "text": "in multis enim offendimus omnes si quis in verbo non offendit hic perfectus est vir potens etiam freno circumducere totum corpus "
        },
        {
          "name": "James 3:3",
          "verse": 3,
          "text": "si autem equorum frenos in ora mittimus ad consentiendum nobis et omne corpus illorum circumferimus "
        },
        {
          "name": "James 3:4",
          "verse": 4,
          "text": "ecce et naves cum magnae sint et a ventis validis minentur circumferuntur a modico gubernaculo ubi impetus dirigentis voluerit "
        },
        {
          "name": "James 3:5",
          "verse": 5,
          "text": "ita et lingua modicum quidem membrum est et magna exultat ecce quantus ignis quam magnam silvam incendit "
        },
        {
          "name": "James 3:6",
          "verse": 6,
          "text": "et lingua ignis est universitas iniquitatis lingua constituitur in membris nostris quae maculat totum corpus et inflammat rotam nativitatis nostrae inflammata a gehenna "
        },
        {
          "name": "James 3:7",
          "verse": 7,
          "text": "omnis enim natura bestiarum et volucrum et serpentium etiam ceterorum domantur et domita sunt a natura humana "
        },
        {
          "name": "James 3:8",
          "verse": 8,
          "text": "linguam autem nullus hominum domare potest inquietum malum plena veneno mortifero "
        },
        {
          "name": "James 3:9",
          "verse": 9,
          "text": "in ipsa benedicimus Dominum et Patrem et in ipsa maledicimus homines qui ad similitudinem Dei facti sunt "
        },
        {
          "name": "James 3:10",
          "verse": 10,
          "text": "ex ipso ore procedit benedictio et maledictio non oportet fratres mei haec ita fieri "
        },
        {
          "name": "James 3:11",
          "verse": 11,
          "text": "numquid fons de eodem foramine emanat dulcem et amaram aquam "
        },
        {
          "name": "James 3:12",
          "verse": 12,
          "text": "numquid potest fratres mei ficus olivas facere aut vitis ficus sic neque salsa dulcem potest facere aquam "
        },
        {
          "name": "James 3:13",
          "verse": 13,
          "text": "quis sapiens et disciplinatus inter vos ostendat ex bona conversatione operationem suam in mansuetudine sapientiae "
        },
        {
          "name": "James 3:14",
          "verse": 14,
          "text": "quod si zelum amarum habetis et contentiones in cordibus vestris nolite gloriari et mendaces esse adversus veritatem "
        },
        {
          "name": "James 3:15",
          "verse": 15,
          "text": "non est ista sapientia desursum descendens sed terrena animalis diabolica "
        },
        {
          "name": "James 3:16",
          "verse": 16,
          "text": "ubi enim zelus et contentio ibi inconstantia et omne opus pravum "
        },
        {
          "name": "James 3:17",
          "verse": 17,
          "text": "quae autem desursum est sapientia primum quidem pudica est deinde pacifica modesta suadibilis plena misericordia et fructibus bonis non iudicans sine simulatione "
        },
        {
          "name": "James 3:18",
          "verse": 18,
          "text": "fructus autem iustitiae in pace seminatur facientibus pacem "
        }
      ]
    },
    {
      "name": "James 4",
      "chapter": 4,
      "verses": [
        {
          "name": "James 4:1",
          "verse": 1,
          "text": "unde bella et lites in vobis nonne hinc ex concupiscentiis vestris quae militant in membris vestris "
        },
        {
          "name": "James 4:2",
          "verse": 2,
          "text": "concupiscitis et non habetis occiditis et zelatis et non potestis adipisci litigatis et belligeratis non habetis propter quod non postulatis "
        },
        {
          "name": "James 4:3",
          "verse": 3,
          "text": "petitis et non accipitis eo quod male petatis ut in concupiscentiis vestris insumatis "
        },
        {
          "name": "James 4:4",
          "verse": 4,
          "text": "adulteri nescitis quia amicitia huius mundi inimica est Dei quicumque ergo voluerit amicus esse saeculi huius inimicus Dei constituitur "
        },
        {
          "name": "James 4:5",
          "verse": 5,
          "text": "aut putatis quia inaniter scriptura dicat ad invidiam concupiscit Spiritus qui inhabitat in nobis "
        },
        {
          "name": "James 4:6",
          "verse": 6,
          "text": "maiorem autem dat gratiam propter quod dicit Deus superbis resistit humilibus autem dat gratiam "
        },
        {
          "name": "James 4:7",
          "verse": 7,
          "text": "subditi igitur estote Deo resistite autem diabolo et fugiet a vobis "
        },
        {
          "name": "James 4:8",
          "verse": 8,
          "text": "adpropiate Domino et adpropinquabit vobis emundate manus peccatores et purificate corda duplices animo "
        },
        {
          "name": "James 4:9",
          "verse": 9,
          "text": "miseri estote et lugete et plorate risus vester in luctum convertatur et gaudium in maerorem "
        },
        {
          "name": "James 4:10",
          "verse": 10,
          "text": "humiliamini in conspectu Domini et exaltabit vos "
        },
        {
          "name": "James 4:11",
          "verse": 11,
          "text": "nolite detrahere de alterutrum fratres qui detrahit fratri aut qui iudicat fratrem suum detrahit legi et iudicat legem si autem iudicas legem non es factor legis sed iudex "
        },
        {
          "name": "James 4:12",
          "verse": 12,
          "text": "unus est legislator et iudex qui potest perdere et liberare tu autem quis es qui iudicas proximum "
        },
        {
          "name": "James 4:13",
          "verse": 13,
          "text": "ecce nunc qui dicitis hodie aut crastino ibimus in illam civitatem et faciemus quidem ibi annum et mercabimur et lucrum faciemus "
        },
        {
          "name": "James 4:14",
          "verse": 14,
          "text": "qui ignoratis quid erit in crastinum quae enim est vita vestra vapor est ad modicum parens deinceps exterminatur "
        },
        {
          "name": "James 4:15",
          "verse": 15,
          "text": "pro eo ut dicatis si Dominus voluerit et vixerimus faciemus hoc aut illud "
        },
        {
          "name": "James 4:16",
          "verse": 16,
          "text": "nunc autem exultatis in superbiis vestris omnis exultatio talis maligna est "
        },
        {
          "name": "James 4:17",
          "verse": 17,
          "text": "scienti igitur bonum facere et non facienti peccatum est illi "
        }
      ]
    },
    {
      "name": "James 5",
      "chapter": 5,
      "verses": [
        {
          "name": "James 5:1",
          "verse": 1,
          "text": "age nunc divites plorate ululantes in miseriis quae advenient vobis "
        },
        {
          "name": "James 5:2",
          "verse": 2,
          "text": "divitiae vestrae putrefactae sunt et vestimenta vestra a tineis comesta sunt "
        },
        {
          "name": "James 5:3",
          "verse": 3,
          "text": "aurum et argentum vestrum eruginavit et erugo eorum in testimonium vobis erit et manducabit carnes vestras sicut ignis thesaurizastis in novissimis diebus "
        },
        {
          "name": "James 5:4",
          "verse": 4,
          "text": "ecce merces operariorum qui messuerunt regiones vestras qui fraudatus est a vobis clamat et clamor ipsorum in aures Domini Sabaoth introiit "
        },
        {
          "name": "James 5:5",
          "verse": 5,
          "text": "epulati estis super terram et in luxuriis enutristis corda vestra in die occisionis "
        },
        {
          "name": "James 5:6",
          "verse": 6,
          "text": "addixistis occidistis iustum non resistit vobis "
        },
        {
          "name": "James 5:7",
          "verse": 7,
          "text": "patientes igitur estote fratres usque ad adventum Domini ecce agricola expectat pretiosum fructum terrae patienter ferens donec accipiat temporivum et serotinum "
        },
        {
          "name": "James 5:8",
          "verse": 8,
          "text": "patientes estote et vos confirmate corda vestra quoniam adventus Domini adpropinquavit "
        },
        {
          "name": "James 5:9",
          "verse": 9,
          "text": "nolite ingemescere fratres in alterutrum ut non iudicemini ecce iudex ante ianuam adsistit "
        },
        {
          "name": "James 5:10",
          "verse": 10,
          "text": "exemplum accipite fratres laboris et patientiae prophetas qui locuti sunt in nomine Domini "
        },
        {
          "name": "James 5:11",
          "verse": 11,
          "text": "ecce beatificamus qui sustinuerunt sufferentiam Iob audistis et finem Domini vidistis quoniam misericors est Dominus et miserator "
        },
        {
          "name": "James 5:12",
          "verse": 12,
          "text": "ante omnia autem fratres mei nolite iurare neque per caelum neque per terram neque aliud quodcumque iuramentum sit autem vestrum est est non non uti non sub iudicio decidatis "
        },
        {
          "name": "James 5:13",
          "verse": 13,
          "text": "tristatur aliquis vestrum oret aequo animo est psallat "
        },
        {
          "name": "James 5:14",
          "verse": 14,
          "text": "infirmatur quis in vobis inducat presbyteros ecclesiae et orent super eum unguentes eum oleo in nomine Domini "
        },
        {
          "name": "James 5:15",
          "verse": 15,
          "text": "et oratio fidei salvabit infirmum et adlevabit eum Dominus et si in peccatis sit dimittentur ei "
        },
        {
          "name": "James 5:16",
          "verse": 16,
          "text": "confitemini ergo alterutrum peccata vestra et orate pro invicem ut salvemini multum enim valet deprecatio iusti adsidua "
        },
        {
          "name": "James 5:17",
          "verse": 17,
          "text": "Helias homo erat similis nobis passibilis et oratione oravit ut non plueret super terram et non pluit annos tres et menses sex "
        },
        {
          "name": "James 5:18",
          "verse": 18,
          "text": "et rursum oravit et caelum dedit pluviam et terra dedit fructum suum "
        },
        {
          "name": "James 5:19",
          "verse": 19,
          "text": "fratres mei si quis ex vobis erraverit a veritate et converterit quis eum "
        },
        {
          "name": "James 5:20",
          "verse": 20,
          "text": "scire debet quoniam qui converti fecerit peccatorem ab errore viae suae salvabit animam eius a morte et operit multitudinem peccatorum  "
        }
      ]
    }
  ]
}