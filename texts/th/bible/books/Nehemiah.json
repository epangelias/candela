{
  "name": "Nehemiah",
  "order": 16,
  "chapters": [
    {
      "name": "Nehemiah 1",
      "chapter": 1,
      "verses": [
        {
          "name": "Nehemiah 1:1",
          "verse": 1,
          "text": "ถ้อยคำของเนหะมีย์ บุตรชายฮาคาลิยาห์ ต่อมาในเดือนคิสลิว ในปีที่ยี่สิบขณะที่ข้าพเจ้าอยู่ในสุสาปราสาท"
        },
        {
          "name": "Nehemiah 1:2",
          "verse": 2,
          "text": "ฮานานีพี่น้องของข้าพเจ้าคนหนึ่งมาจากยูดาห์กับชายบางคน ข้าพเจ้าได้ไต่ถามถึงพวกยิวที่หนีได้ ผู้ซึ่งเหลือจากพวกที่ถูกกวาดไปเป็นเชลย และถามเรื่องเกี่ยวกับเยรูซาเล็ม"
        },
        {
          "name": "Nehemiah 1:3",
          "verse": 3,
          "text": "เขาทั้งหลายพูดกับข้าพเจ้าว่า “ผู้ที่เหลือจากพวกที่ถูกกวาดไปเป็นเชลยซึ่งอยู่ในมณฑลมีความลำบากและความอับอายมาก กำแพงเมืองเยรูซาเล็มก็พังลง และประตูเมืองก็ถูกไฟทำลายเสีย”"
        },
        {
          "name": "Nehemiah 1:4",
          "verse": 4,
          "text": "อยู่มาเมื่อข้าพเจ้าได้ยินถ้อยคำเหล่านี้ ข้าพเจ้าก็นั่งลงร้องไห้และโศกเศร้าอยู่หลายวัน ข้าพเจ้าอดอาหารและอธิษฐานต่อพระพักตร์พระเจ้าแห่งฟ้าสวรรค์เรื่อยมา"
        },
        {
          "name": "Nehemiah 1:5",
          "verse": 5,
          "text": "ข้าพเจ้าทูลว่า “โอ ข้าแต่พระเยโฮวาห์พระเจ้าแห่งฟ้าสวรรค์ พระเจ้าผู้ใหญ่ยิ่งและน่าเกรงกลัว ผู้ทรงรักษาพันธสัญญา และดำรงความเมตตากับบรรดาผู้ที่รักพระองค์ และรักษาพระบัญญัติของพระองค์"
        },
        {
          "name": "Nehemiah 1:6",
          "verse": 6,
          "text": "ขอพระองค์ทรงเงี่ยพระกรรณสดับ และขอทรงลืมพระเนตรของพระองค์ดูอยู่ เพื่อจะทรงฟังคำอธิษฐานของผู้รับใช้ของพระองค์ ซึ่งข้าพระองค์ทูลอธิษฐานต่อพระพักตร์พระองค์ ณ บัดนี้ทั้งกลางวันและกลางคืน เพื่อประชาชนอิสราเอลผู้รับใช้ของพระองค์ สารภาพบาปของประชาชนอิสราเอล ซึ่งข้าพระองค์ทั้งหลายได้กระทำบาปต่อพระองค์ ด้วยว่าข้าพระองค์กับเรือนบรรพบุรุษของข้าพระองค์ทำบาปแล้ว"
        },
        {
          "name": "Nehemiah 1:7",
          "verse": 7,
          "text": "ข้าพระองค์ทั้งหลายประพฤติเลวทรามมากต่อพระองค์ และมิได้รักษาพระบัญญัติ กฎเกณฑ์ และคำตัดสินซึ่งพระองค์ได้ทรงบัญชาไว้กับโมเสสผู้รับใช้ของพระองค์"
        },
        {
          "name": "Nehemiah 1:8",
          "verse": 8,
          "text": "ขอพระองค์ทรงระลึกถึงพระวจนะซึ่งพระองค์ได้บัญชาไว้กับโมเสสผู้รับใช้ของพระองค์ว่า ‘ถ้าเจ้าทั้งหลายกระทำการละเมิด เราจะกระจายเจ้าทั้งหลายไปในหมู่ชนชาติทั้งหลาย"
        },
        {
          "name": "Nehemiah 1:9",
          "verse": 9,
          "text": "แต่ถ้าเจ้ากลับมาหาเรา และรักษาบัญญัติของเราและประพฤติตาม ถึงแม้ว่าพวกเจ้ากระจัดกระจายไปอยู่ใต้ฟ้าที่ไกลที่สุด เราจะรวบรวมเจ้ามาจากที่นั่น และนำเจ้ามายังสถานที่ซึ่งเราได้เลือกไว้ เพื่อกระทำให้นามของเราดำรงอยู่ที่นั่น’"
        },
        {
          "name": "Nehemiah 1:10",
          "verse": 10,
          "text": "เขาเหล่านี้เป็นผู้รับใช้และเป็นประชาชนของพระองค์ ผู้ซึ่งพระองค์ได้ทรงไถ่ไว้ด้วยฤทธานุภาพยิ่งใหญ่ของพระองค์ และด้วยพระหัตถ์อันทรงฤทธิ์ของพระองค์"
        },
        {
          "name": "Nehemiah 1:11",
          "verse": 11,
          "text": "โอ ข้าแต่องค์พระผู้เป็นเจ้า ข้าพระองค์ทูลวิงวอนต่อพระองค์ ขอทรงเงี่ยพระกรรณตั้งพระทัยสดับฟังคำอธิษฐานของผู้รับใช้ของพระองค์ และคำอธิษฐานของบรรดาผู้รับใช้ของพระองค์ ผู้ปรารถนาจะยำเกรงพระนามของพระองค์ ข้าพระองค์ทูลวิงวอนต่อพระองค์ ขอทรงให้ผู้รับใช้ของพระองค์จำเริญขึ้นในวันนี้ และขอทรงโปรดให้เขาได้รับความเมตตาในสายตาของชายคนนี้” ขณะนั้น ข้าพเจ้าเป็นพนักงานเชิญถ้วยเสวยของกษัตริย์  "
        }
      ]
    },
    {
      "name": "Nehemiah 2",
      "chapter": 2,
      "verses": [
        {
          "name": "Nehemiah 2:1",
          "verse": 1,
          "text": "และอยู่มาในเดือนนิสาน ในปีที่ยี่สิบแห่งรัชกาลกษัตริย์อารทาเซอร์ซีส เมื่อน้ำองุ่นจัดตั้งไว้ตรงพระพักตร์พระองค์ ข้าพเจ้าก็หยิบน้ำองุ่นถวายกษัตริย์ แต่ก่อนนี้ข้าพเจ้ามิได้โศกเศร้าต่อพระพักตร์พระองค์"
        },
        {
          "name": "Nehemiah 2:2",
          "verse": 2,
          "text": "ด้วยเหตุนี้กษัตริย์จึงตรัสกับข้าพเจ้าว่า “ทำไมสีหน้าของเจ้าจึงเศร้าหมอง เจ้าก็ไม่เจ็บไม่ป่วยมิใช่หรือ เห็นจะไม่มีอะไรนอกจากเศร้าใจ” และข้าพเจ้าก็เกรงกลัวยิ่งนัก"
        },
        {
          "name": "Nehemiah 2:3",
          "verse": 3,
          "text": "ข้าพเจ้าทูลกษัตริย์ว่า “ขอกษัตริย์ทรงพระเจริญเป็นนิตย์เถิด ไฉนสีหน้าของข้าพระองค์จะไม่เศร้าหมองเล่าในเมื่อเมืองสถานที่ฝังศพของบรรพบุรุษของข้าพระองค์ร้างเปล่าอยู่ และประตูเมืองก็ถูกไฟทำลายเสีย”"
        },
        {
          "name": "Nehemiah 2:4",
          "verse": 4,
          "text": "แล้วกษัตริย์ตรัสกับข้าพเจ้าว่า “เจ้าปรารถนาจะขออะไร” ข้าพเจ้าจึงอธิษฐานต่อพระเจ้าของฟ้าสวรรค์"
        },
        {
          "name": "Nehemiah 2:5",
          "verse": 5,
          "text": "และข้าพเจ้าทูลกษัตริย์ว่า “ถ้าเป็นที่พอพระทัยกษัตริย์ และถ้าผู้รับใช้ของพระองค์เป็นที่โปรดปรานในสายพระเนตรของพระองค์ ขอทรงใช้ข้าพระองค์ให้ไปยังยูดาห์ ยังเมืองซึ่งเป็นที่ฝังศพของบรรพบุรุษของข้าพระองค์ เพื่อข้าพระองค์จะสร้างขึ้นใหม่”"
        },
        {
          "name": "Nehemiah 2:6",
          "verse": 6,
          "text": "และกษัตริย์ตรัสกับข้าพเจ้า (มีพระราชินีประทับข้างพระองค์) ว่า “เจ้าจะไปนานสักเท่าใด เมื่อไรเจ้าจะกลับมา” จึงเป็นที่พอพระทัยกษัตริย์ที่จะให้ข้าพเจ้าไป และข้าพเจ้าก็กำหนดเวลาให้พระองค์ทรงทราบ"
        },
        {
          "name": "Nehemiah 2:7",
          "verse": 7,
          "text": "และข้าพเจ้ากราบทูลกษัตริย์ว่า “ถ้าเป็นที่พอพระทัยกษัตริย์ ขอทรงโปรดมีพระราชสารให้ข้าพระองค์นำไปถึงผู้ว่าราชการมณฑลฟากแม่น้ำข้างโน้น เพื่อเขาจะได้อนุญาตให้ข้าพระองค์ผ่านไปจนข้าพระองค์จะไปถึงยูดาห์"
        },
        {
          "name": "Nehemiah 2:8",
          "verse": 8,
          "text": "และพระราชสารถึงอาสาฟเจ้าพนักงานผู้ดูแลป่าไม้หลวง เพื่อเขาจะได้ให้ไม้แก่ข้าพระองค์ เพื่อทำคานประตูพระราชวังของพระนิเวศ และทำกำแพงเมือง และเพื่อทำบ้านที่ข้าพระองค์จะได้เข้าอาศัย” กษัตริย์ก็ทรงพระราชทานให้ตามพระหัตถ์อันประเสริฐของพระเจ้าของข้าพเจ้าที่อยู่เหนือข้าพเจ้า"
        },
        {
          "name": "Nehemiah 2:9",
          "verse": 9,
          "text": "แล้วข้าพเจ้ามายังผู้ว่าราชการมณฑลฟากแม่น้ำข้างโน้น และมอบพระราชสารของกษัตริย์ให้แก่เขา อนึ่งกษัตริย์ทรงจัดให้นายทหารและพลม้าไปกับข้าพเจ้าด้วย"
        },
        {
          "name": "Nehemiah 2:10",
          "verse": 10,
          "text": "แต่เมื่อสันบาลลัทชาวโฮโรนาอิม และโทบีอาห์คนอัมโมนข้าราชการได้ยินเรื่องนี้ เป็นเรื่องที่ไม่พอใจเขาอย่างยิ่งที่มีคนมาหาความสุขให้คนอิสราเอล"
        },
        {
          "name": "Nehemiah 2:11",
          "verse": 11,
          "text": "ข้าพเจ้าจึงมายังเยรูซาเล็มและพักอยู่ที่นั่นสามวัน"
        },
        {
          "name": "Nehemiah 2:12",
          "verse": 12,
          "text": "แล้วข้าพเจ้าลุกขึ้นในกลางคืน คือข้าพเจ้ากับบางคนที่อยู่กับข้าพเจ้า ข้าพเจ้าไม่ได้บอกผู้หนึ่งผู้ใดถึงเรื่องที่พระเจ้าของข้าพเจ้าดลใจข้าพเจ้าให้กระทำเพื่อเยรูซาเล็ม ข้าพเจ้าไม่มีสัตว์อื่นกับข้าพเจ้านอกจากสัตว์ที่ข้าพเจ้าขี่อยู่"
        },
        {
          "name": "Nehemiah 2:13",
          "verse": 13,
          "text": "ในกลางคืนข้าพเจ้าออกไปทางประตูหุบเขา ถึงบ่อมังกร และถึงประตูกองขยะ และข้าพเจ้าได้ตรวจดูกำแพงเยรูซาเล็มที่พัง และประตูเมืองที่ถูกไฟทำลาย"
        },
        {
          "name": "Nehemiah 2:14",
          "verse": 14,
          "text": "แล้วข้าพเจ้าก็ไปต่อยังประตูน้ำพุ ถึงสระหลวง แต่ไม่มีที่ที่จะให้สัตว์ซึ่งข้าพเจ้าขี่อยู่ผ่านไปได้"
        },
        {
          "name": "Nehemiah 2:15",
          "verse": 15,
          "text": "แล้วข้าพเจ้าขึ้นไปกลางคืนทางลำธารและตรวจดูกำแพง แล้วกลับมาเข้าทางประตูหุบเขากลับที่เดิม"
        },
        {
          "name": "Nehemiah 2:16",
          "verse": 16,
          "text": "ส่วนพวกเจ้าหน้าที่ก็ไม่ทราบว่าข้าพเจ้าไปไหน หรือข้าพเจ้าทำอะไร และข้าพเจ้าก็ยังไม่ได้บอกพวกยิว บรรดาปุโรหิต พวกขุนนาง พวกเจ้าหน้าที่ และคนอื่นๆที่จะรับผิดชอบการงาน"
        },
        {
          "name": "Nehemiah 2:17",
          "verse": 17,
          "text": "แล้วข้าพเจ้าพูดกับเขาทั้งหลายว่า “ท่านทั้งหลายเห็นแล้วว่าเราตกอยู่ในความลำบากอย่างไร ที่เยรูซาเล็มปรักหักพังลง และไฟไหม้ประตูเมืองเสียนั้น มาเถิด ให้เราสร้างกำแพงเยรูซาเล็มขึ้น เพื่อเราจะไม่ต้องอับอายขายหน้าอีก”"
        },
        {
          "name": "Nehemiah 2:18",
          "verse": 18,
          "text": "แล้วข้าพเจ้าบอกพวกเขาถึงการที่พระหัตถ์แห่งพระเจ้าของข้าพเจ้าอยู่กับข้าพเจ้า เพื่อยังผลดี ทั้งพระดำรัสซึ่งกษัตริย์ตรัสกับข้าพเจ้า และเขาทั้งหลายพูดว่า “ให้เราลุกขึ้นสร้างเถิด” เขาก็ปลงใจลงมือทำการดีนั้น"
        },
        {
          "name": "Nehemiah 2:19",
          "verse": 19,
          "text": "แต่เมื่อสันบาลลัทคนโฮโรนาอิม และโทบีอาห์ข้าราชการ คนอัมโมน กับเกเชมชาวอาระเบียได้ยินเรื่องนั้น เขาทั้งหลายเยาะเย้ยและดูถูกเรา พูดว่า “เจ้าทั้งหลายทำอะไรกันนี่ เจ้ากำลังกบฏต่อกษัตริย์หรือ”"
        },
        {
          "name": "Nehemiah 2:20",
          "verse": 20,
          "text": "แล้วข้าพเจ้าตอบเขาทั้งหลายว่า “พระเจ้าแห่งฟ้าสวรรค์จะทรงให้เรากระทำสำเร็จ และเราทั้งหลายผู้รับใช้ของพระองค์จะลุกขึ้นสร้าง แต่ท่านทั้งหลายไม่มีส่วนหรือสิทธิหรือที่ระลึกในเยรูซาเล็ม”  "
        }
      ]
    },
    {
      "name": "Nehemiah 3",
      "chapter": 3,
      "verses": [
        {
          "name": "Nehemiah 3:1",
          "verse": 1,
          "text": "แล้วเอลียาชีบมหาปุโรหิตได้ลุกขึ้นพร้อมกับพี่น้องของท่าน บรรดาปุโรหิต และเขาทั้งหลายได้สร้างประตูแกะ เขาได้ทำพิธีชำระให้บริสุทธิ์และได้ตั้งบานประตู เขาทั้งหลายได้ทำพิธีชำระให้บริสุทธิ์จนถึงหอคอยเมอาห์ไกลไปจนถึงหอคอยฮานันเอล"
        },
        {
          "name": "Nehemiah 3:2",
          "verse": 2,
          "text": "และถัดท่านไป คนชาวเยรีโคก็ได้สร้าง และถัดเขาไป ศักเกอร์บุตรชายอิมรีก็ได้สร้าง"
        },
        {
          "name": "Nehemiah 3:3",
          "verse": 3,
          "text": "และลูกหลานของหัสเสนาอาห์ได้สร้างประตูปลา เขาได้วางวงกบและได้ตั้งบานประตู ติดลูกสลักและดาลประตู"
        },
        {
          "name": "Nehemiah 3:4",
          "verse": 4,
          "text": "ถัดเขาไปเมเรโมทบุตรชายอุรียาห์ ผู้เป็นบุตรชายฮักโขสได้ซ่อมแซม และถัดเขาไปเมชุลลามบุตรชายเบเรคิยาห์ ผู้เป็นบุตรชายเมเชซาเบลได้ซ่อมแซม และถัดเขาไปศาโดกบุตรชายบาอานาได้ซ่อมแซม"
        },
        {
          "name": "Nehemiah 3:5",
          "verse": 5,
          "text": "และถัดเขาไปชาวเทโคอาได้ซ่อมแซม แต่พวกขุนนางของเขาไม่ยอมเอาคอมารับงานขององค์พระผู้เป็นเจ้าของเขาทั้งหลาย"
        },
        {
          "name": "Nehemiah 3:6",
          "verse": 6,
          "text": "และเยโฮยาดาบุตรชายปาเสอาห์ และเมชุลลามบุตรชายเบโสไดอาห์ได้ซ่อมแซมประตูเก่า เขาวางวงกบและตั้งบานประตู ติดลูกสลักและดาลประตู"
        },
        {
          "name": "Nehemiah 3:7",
          "verse": 7,
          "text": "และถัดเขาไป คือ เมลาติยาห์ชาวกิเบโอน และยาโดนชาวเมโรโนท คนเมืองกิเบโอนและเมืองมิสปาห์ได้ซ่อมแซม ซึ่งอยู่ใต้ปกครองของเจ้าเมืองฟากแม่น้ำข้างนี้"
        },
        {
          "name": "Nehemiah 3:8",
          "verse": 8,
          "text": "ถัดเขาไปคืออุสซีเอลบุตรชายฮารฮายาห์ช่างทองได้ซ่อมแซม ถัดเขาไปคือฮานันยาห์ผู้เป็นบุตรชายของช่างน้ำหอมคนหนึ่งได้ซ่อมแซม เขาบูรณะเยรูซาเล็มไกลไปจนถึงตอนกำแพงกว้าง"
        },
        {
          "name": "Nehemiah 3:9",
          "verse": 9,
          "text": "ถัดเขาไป คือเรไฟยาห์บุตรชายเฮอร์ ผู้ปกครองแขวงครึ่งหนึ่งของเยรูซาเล็มได้ซ่อมแซม"
        },
        {
          "name": "Nehemiah 3:10",
          "verse": 10,
          "text": "ถัดเขาไปคือ เยดายาห์บุตรชายฮารุมัฟได้ซ่อมแซมตรงข้ามกับบ้านของเขา และถัดเขาไปคือ ฮัทธัชบุตรชายฮาชับนิยาห์ได้ซ่อมแซม"
        },
        {
          "name": "Nehemiah 3:11",
          "verse": 11,
          "text": "มัลคิยาห์บุตรชายฮาริม และหัสชูบบุตรชายปาหัทโมอับได้ซ่อมแซมอีกส่วนหนึ่ง และหอคอยเตาอบ"
        },
        {
          "name": "Nehemiah 3:12",
          "verse": 12,
          "text": "ถัดเขาไปคือ ชัลลูมบุตรชายฮัลโลเหช ผู้ปกครองแขวงครึ่งหนึ่งของเยรูซาเล็มได้ซ่อมแซม ทั้งตัวเขาและบุตรสาวของเขา"
        },
        {
          "name": "Nehemiah 3:13",
          "verse": 13,
          "text": "ฮานูนและชาวเมืองศาโนอาห์ได้ซ่อมแซมประตูหุบเขา เขาสร้างประตูขึ้นใหม่และตั้งบานประตู ติดลูกสลักและดาลประตู และซ่อมแซมกำแพงระยะพันศอกไกลไปจนถึงประตูกองขยะ"
        },
        {
          "name": "Nehemiah 3:14",
          "verse": 14,
          "text": "มัลคิยาห์บุตรชายเรคาบ ผู้ปกครองส่วนหนึ่งของแขวงเบธฮัคเคเรม ได้ซ่อมประตูกองขยะ เขาสร้างและตั้งบานประตู ติดลูกสลักและดาลประตู"
        },
        {
          "name": "Nehemiah 3:15",
          "verse": 15,
          "text": "ชัลลูนบุตรชายคลโฮเซห์ ผู้ปกครองส่วนหนึ่งของแขวงมิสปาห์ ได้ซ่อมแซมประตูน้ำพุ ได้สร้างประตู สร้างมุงและตั้งบานประตู ติดลูกสลักและดาลประตู ท่านได้สร้างกำแพงสระชิโลอาห์ตรงไปทางราชอุทยานไกลไปจนถึงบันไดซึ่งลงไปจากนครดาวิด"
        },
        {
          "name": "Nehemiah 3:16",
          "verse": 16,
          "text": "ถัดเขาไปเนหะมีย์บุตรชายอัสบูก ผู้ปกครองแขวงเบธซูร์ครึ่งหนึ่งได้ซ่อมแซม ไปจนถึงที่ตรงข้ามกับอุโมงค์ฝังศพของดาวิด ถึงสระขุดและถึงโรงทแกล้วทหาร"
        },
        {
          "name": "Nehemiah 3:17",
          "verse": 17,
          "text": "ถัดเขาไปคนเลวีได้ซ่อมแซม คือ เรฮูมบุตรชายบานี ถัดเขาไปคือ ฮาชาบิยาห์ ผู้ปกครองแขวงเคอีลาห์ครึ่งหนึ่ง ได้ซ่อมแซมส่วนของเขา"
        },
        {
          "name": "Nehemiah 3:18",
          "verse": 18,
          "text": "ถัดเขาไปพี่น้องของเขาได้ซ่อมแซมคือ บัฟวัยบุตรชายเฮนาดัด ผู้ปกครองแขวงเคอีลาห์ครึ่งหนึ่ง"
        },
        {
          "name": "Nehemiah 3:19",
          "verse": 19,
          "text": "ถัดเขาไปคือ เอเซอร์บุตรชายเยชูอา ผู้ปกครองเมืองมิสปาห์ได้ซ่อมแซมอีกส่วนหนึ่งตรงข้ามกับทางขึ้นไปยังคลังอาวุธตรงที่มุมหักของกำแพง"
        },
        {
          "name": "Nehemiah 3:20",
          "verse": 20,
          "text": "ถัดเขาไปคือ บารุคบุตรชายศับบัย ได้ซ่อมแซมอย่างร้อนใจอีกส่วนหนึ่ง ตั้งแต่มุมหักของกำแพงจนถึงประตูเรือนของเอลียาชีบมหาปุโรหิต"
        },
        {
          "name": "Nehemiah 3:21",
          "verse": 21,
          "text": "ถัดเขาไปคือ เมเรโมทบุตรชายอุรียาห์ ผู้เป็นบุตรชายฮักโขส ได้ซ่อมแซมอีกส่วนหนึ่ง ตั้งแต่ประตูเรือนของเอลียาชีบถึงปลายเรือนของเอลียาชีบ"
        },
        {
          "name": "Nehemiah 3:22",
          "verse": 22,
          "text": "ถัดเขาไปคือบรรดาปุโรหิตชาวที่ราบได้ซ่อมแซม"
        },
        {
          "name": "Nehemiah 3:23",
          "verse": 23,
          "text": "ถัดเขาไปคือ เบนยามินและหัสชูบ ได้ซ่อมแซมตรงข้ามกับบ้านของเขาทั้งหลาย ถัดเขาไปคือ อาซาริยาห์บุตรชายมาอาเสอาห์ ผู้เป็นบุตรชายอานานิยาห์ได้ซ่อมแซมข้างเรือนของเขาเอง"
        },
        {
          "name": "Nehemiah 3:24",
          "verse": 24,
          "text": "ถัดเขาไปคือ บินนุยบุตรชายเฮนาดัดได้ซ่อมแซมอีกส่วนหนึ่ง ตั้งแต่บ้านของอาซาริยาห์ถึงมุมหักของกำแพง คือถึงมุมเลี้ยว"
        },
        {
          "name": "Nehemiah 3:25",
          "verse": 25,
          "text": "ปาลาลบุตรชายอุซัยได้ซ่อมแซมที่ตรงข้ามกับมุมหักของกำแพง และหอคอยที่ยื่นจากพระราชวังหลังบนที่ลานทหารรักษาพระองค์ ถัดเขาไปคือ เปดายาห์บุตรชายปาโรช"
        },
        {
          "name": "Nehemiah 3:26",
          "verse": 26,
          "text": "และคนใช้ประจำพระวิหารอยู่ที่โอเฟล ได้ซ่อมแซมไปจนถึงที่ตรงข้ามกับประตูน้ำทางด้านตะวันออกและที่หอคอยยื่นออกไป"
        },
        {
          "name": "Nehemiah 3:27",
          "verse": 27,
          "text": "ถัดเขาไปชาวเทโคอาได้ซ่อมแซมอีกส่วนหนึ่งตรงข้ามกับหอคอยใหญ่ที่ยื่นออกไปไกลไปจนถึงประตูเมืองโอเฟล"
        },
        {
          "name": "Nehemiah 3:28",
          "verse": 28,
          "text": "บรรดาปุโรหิตได้ซ่อมแซมเหนือประตูม้าขึ้นไป ต่างก็ซ่อมที่ตรงข้ามกับเรือนของตน"
        },
        {
          "name": "Nehemiah 3:29",
          "verse": 29,
          "text": "ถัดเขาไป ศาโดกบุตรชายอิมเมอร์ ได้ซ่อมแซมที่ตรงข้ามกับเรือนของเขา ถัดเขาไป เชไมอาห์บุตรชายเชคานิยาห์ คนเฝ้าประตูตะวันออกได้ซ่อมแซม"
        },
        {
          "name": "Nehemiah 3:30",
          "verse": 30,
          "text": "ถัดเขาไป ฮานันยาห์บุตรชายเชเลมิยาห์ และฮานูนบุตรชายคนที่หกของศาลาฟ ได้ซ่อมแซมอีกส่วนหนึ่ง ถัดเขาไปคือ เมชุลลามบุตรชายเบเรคิยาห์ ได้ซ่อมแซมตรงข้ามกับห้องของเขา"
        },
        {
          "name": "Nehemiah 3:31",
          "verse": 31,
          "text": "ถัดเขาไป มัลคิยาห์บุตรชายของช่างทองคนหนึ่งได้ซ่อมแซมไกลไปจนถึงเรือนของคนใช้ประจำพระวิหาร และของพ่อค้า ตรงข้ามกับประตูมิฟคาด จนถึงห้องชั้นบนที่มุม"
        },
        {
          "name": "Nehemiah 3:32",
          "verse": 32,
          "text": "และระหว่างห้องชั้นบนที่มุมกับประตูแกะนั้น บรรดาช่างทองและพ่อค้าได้ซ่อมแซม  "
        }
      ]
    },
    {
      "name": "Nehemiah 4",
      "chapter": 4,
      "verses": [
        {
          "name": "Nehemiah 4:1",
          "verse": 1,
          "text": "ต่อมาเมื่อสันบาลลัทได้ยินว่าเรากำลังก่อสร้างกำแพง เขาโกรธและเดือดดาลมาก และเขาเยาะเย้ยพวกยิว"
        },
        {
          "name": "Nehemiah 4:2",
          "verse": 2,
          "text": "และเขาพูดต่อหน้าพี่น้องของเขาและต่อหน้ากองทัพของสะมาเรียว่า “พวกยิวที่อ่อนแอเหล่านี้ทำอะไรกัน เขาจะซ่อมกันหรือ เขาจะทำสัตวบูชาหรือ เขาจะทำให้เสร็จในวันเดียวหรือ เขาจะเอาหินที่ถูกเผาจากกองขยะมาใช้อีกหรือ”"
        },
        {
          "name": "Nehemiah 4:3",
          "verse": 3,
          "text": "โทบีอาห์คนอัมโมนอยู่ข้างๆท่าน และเขาพูดว่า “เออ สิ่งที่เขากำลังสร้างอยู่นั้น ถ้าสุนัขจิ้งจอกตัวหนึ่งวิ่งขึ้นไป มันจะพังกำแพงหินของเขาลงมา”"
        },
        {
          "name": "Nehemiah 4:4",
          "verse": 4,
          "text": "“โอ ข้าแต่พระเจ้าของข้าพระองค์ทั้งหลาย ขอทรงสดับ เพราะข้าพระองค์ทั้งหลายเป็นที่ดูถูกดูหมิ่น ขอทรงหันการเยาะเย้ยของเขาให้ตกบนศีรษะของเขาเอง และขอทรงมอบเขาไว้ให้ถูกปล้นบนแผ่นดินที่เขาจะไปเป็นเชลยนั้น"
        },
        {
          "name": "Nehemiah 4:5",
          "verse": 5,
          "text": "ขออย่าทรงปกปิดความชั่วช้าของเขาไว้ และขออย่าลบล้างบาปของเขาทั้งหลายต่อเบื้องพระพักตร์พระองค์ เพราะเขาทั้งหลายได้ยั่วเย้าให้ทรงกริ้วต่อหน้าบรรดาผู้ก่อสร้าง”"
        },
        {
          "name": "Nehemiah 4:6",
          "verse": 6,
          "text": "เราจึงสร้างกำแพงขึ้น และกำแพงทั้งสิ้นก็ต่อกันสูงครึ่งหนึ่งแล้ว เพราะประชาชนมีน้ำใจที่จะทำงาน"
        },
        {
          "name": "Nehemiah 4:7",
          "verse": 7,
          "text": "แต่ต่อมาเมื่อสันบาลลัทและโทบีอาห์ กับชาวอาระเบีย และคนอัมโมน และชาวอัชโดดได้ยินว่า การซ่อมแซมกำแพงเยรูซาเล็มนั้นกำลังคืบหน้าต่อไป และกำลังปิดช่องโหว่ต่างๆ เขาทั้งหลายก็โกรธมาก"
        },
        {
          "name": "Nehemiah 4:8",
          "verse": 8,
          "text": "และเขาก็ปองร้ายกันจะมาสู้รบกับเยรูซาเล็ม และก่อการโกลาหลขึ้นในนั้น"
        },
        {
          "name": "Nehemiah 4:9",
          "verse": 9,
          "text": "แต่เราทั้งหลายได้อ้อนวอนต่อพระเจ้าของเรา และวางยามป้องกันเขาทั้งหลายทั้งกลางวันและกลางคืน"
        },
        {
          "name": "Nehemiah 4:10",
          "verse": 10,
          "text": "แต่ยูดาห์กล่าวว่า “เรี่ยวแรงของคนที่ขนของก็กำลังทรุดลง และมีสิ่งปรักหักพังมาก เราไม่สามารถสร้างกำแพงได้”"
        },
        {
          "name": "Nehemiah 4:11",
          "verse": 11,
          "text": "และศัตรูของเรากล่าวว่า “เขาจะไม่รู้ไม่เห็นจนกว่าเราจะเข้ามาท่ามกลางเขาและฆ่าเขา กับยับยั้งงานของเขา”"
        },
        {
          "name": "Nehemiah 4:12",
          "verse": 12,
          "text": "ต่อมาเมื่อพวกยิวที่อยู่ใกล้เขาทั้งหลายมาก็ได้บอกเราตั้งสิบครั้งว่า “เขาจะลุกขึ้นมาต่อสู้เราจากที่อยู่ของเขาทุกแห่ง”"
        },
        {
          "name": "Nehemiah 4:13",
          "verse": 13,
          "text": "ข้าพเจ้าจึงตั้งประชาชนไว้ในส่วนที่ต่ำที่สุดข้างหลังกำแพง และในที่สูง ตามครอบครัวของเขา โดยมีดาบ หอก และคันธนู"
        },
        {
          "name": "Nehemiah 4:14",
          "verse": 14,
          "text": "ข้าพเจ้ามองดู แล้วลุกขึ้นพูดกับขุนนางและเจ้าหน้าที่ทั้งหลาย กับคนนอกนั้นว่า “อย่ากลัวเขาเลย จงระลึกถึงองค์พระผู้เป็นเจ้าผู้ใหญ่ยิ่งและน่าเกรงกลัว และต่อสู้เพื่อพี่น้องของท่าน บุตรชายบุตรสาวของท่าน ภรรยาและเรือนของท่าน”"
        },
        {
          "name": "Nehemiah 4:15",
          "verse": 15,
          "text": "อยู่มาเมื่อศัตรูของเราได้ยินว่าเราได้ยินเรื่องแล้ว และพระเจ้าได้ทรงทำลายแผนงานของเขา เราต่างก็กลับมายังกำแพงที่งานของตนทุกคน"
        },
        {
          "name": "Nehemiah 4:16",
          "verse": 16,
          "text": "ตั้งแต่วันนั้นมา ผู้รับใช้ของข้าพเจ้าครึ่งหนึ่งทำการก่อสร้าง อีกครึ่งหนึ่งถือหอก โล่ คันธนู และเสื้อเกราะ บรรดาประมุขทั้งหลายหนุนหลังบรรดาวงศ์วานยูดาห์"
        },
        {
          "name": "Nehemiah 4:17",
          "verse": 17,
          "text": "ผู้ที่ก่อสร้างกำแพง และบรรดาผู้ที่ขนของกับผู้ที่ยกของขึ้น ทุกคนมือหนึ่งทำงาน อีกมือหนึ่งถืออาวุธไว้"
        },
        {
          "name": "Nehemiah 4:18",
          "verse": 18,
          "text": "ผู้ก่อสร้างทุกคนมีดาบคาดอยู่ที่สีข้างขณะที่เขาสร้าง ชายที่เป่าแตรก็อยู่ข้างข้าพเจ้า"
        },
        {
          "name": "Nehemiah 4:19",
          "verse": 19,
          "text": "ข้าพเจ้าพูดกับขุนนางและเจ้าหน้าที่ทั้งปวงกับคนนอกนั้นว่า “การงานก็ใหญ่โตและกระจายกันไปมาก เพราะเราแยกกันอยู่บนกำแพงห่างจากกัน"
        },
        {
          "name": "Nehemiah 4:20",
          "verse": 20,
          "text": "เมื่อท่านทั้งหลายได้ยินเสียงแตรอยู่ตรงไหน จงวิ่งกรูกันไปที่พวกเรา พระเจ้าของเราทั้งหลายจะทรงต่อสู้เพื่อพวกเรา”"
        },
        {
          "name": "Nehemiah 4:21",
          "verse": 21,
          "text": "เราจึงทำงานกัน พวกเราครึ่งหนึ่งถือหอกตั้งแต่เช้ามืดจนดาวขึ้น"
        },
        {
          "name": "Nehemiah 4:22",
          "verse": 22,
          "text": "ครั้งนั้น ข้าพเจ้าพูดกับประชาชนอีกว่า “ขอให้ผู้ชายทุกคนกับคนใช้ของเขาด้วยค้างคืนเสียภายในเยรูซาเล็ม เพื่อเขาจะเป็นยามให้เราในกลางคืนและทำงานกลางวัน”"
        },
        {
          "name": "Nehemiah 4:23",
          "verse": 23,
          "text": "ข้าพเจ้า พี่น้องของข้าพเจ้า หรือคนใช้ของข้าพเจ้า หรือคนยามผู้ติดตามข้าพเจ้าก็ดี ไม่มีใครถอดเครื่องแต่งกายออก เว้นแต่เหล่าคนที่ถอดออกเพื่อซัก  "
        }
      ]
    },
    {
      "name": "Nehemiah 5",
      "chapter": 5,
      "verses": [
        {
          "name": "Nehemiah 5:1",
          "verse": 1,
          "text": "มีเสียงร้องของประชาชนและของภรรยาของเขาอย่างเกรียวกราวกล่าวโทษพี่น้องพวกยิว"
        },
        {
          "name": "Nehemiah 5:2",
          "verse": 2,
          "text": "เพราะมีคนที่กล่าวว่า “เรามากคนด้วยกัน ทั้งบุตรชายและบุตรสาวของเรา ขอให้เราได้ข้าว เพื่อเราจะได้รับประทานและมีชีวิตอยู่ได้”"
        },
        {
          "name": "Nehemiah 5:3",
          "verse": 3,
          "text": "และมีคนกล่าวว่า “เราต้องจำนำไร่นาของเรา สวนองุ่นของเรา และบ้านเรือนของเรา เพื่อจะได้ข้าว เพราะเหตุการกันดารอาหาร”"
        },
        {
          "name": "Nehemiah 5:4",
          "verse": 4,
          "text": "และคนอื่นๆกล่าวว่า “เราได้ขอยืมเงินมาเป็นค่าภาษีถวายกษัตริย์ โดยจำนำนาและสวนองุ่นของเรา"
        },
        {
          "name": "Nehemiah 5:5",
          "verse": 5,
          "text": "เนื้อของเราเป็นเหมือนเนื้อพี่น้องของเรา ลูกของเราก็เหมือนลูกของเขา แต่ดูเถิด เราก็ยังให้บุตรชายและบุตรสาวของเราเป็นทาส บุตรสาวของเราบางคนเป็นทาสแล้ว และเราไม่มีกำลังที่จะไถ่เขาเลย เพราะคนอื่นยึดนาและสวนองุ่นของเรา”"
        },
        {
          "name": "Nehemiah 5:6",
          "verse": 6,
          "text": "เมื่อข้าพเจ้าได้ยินเสียงร้องของเขา และถ้อยคำของเขา ข้าพเจ้าก็โกรธมาก"
        },
        {
          "name": "Nehemiah 5:7",
          "verse": 7,
          "text": "ข้าพเจ้าตรึกตรองแล้วก็นำความนี้ไปกล่าวหาพวกขุนนางและเจ้าหน้าที่ ข้าพเจ้าพูดกับเขาว่า “ท่านทั้งหลายต่างคนต่างได้ให้ยืมเงินโดยคิดดอกเบี้ยจากพี่น้องของตน” และข้าพเจ้าก็เรียกชุมนุมใหญ่มาสู้กับเขา"
        },
        {
          "name": "Nehemiah 5:8",
          "verse": 8,
          "text": "และข้าพเจ้ากล่าวแก่เขาว่า “เราได้ไถ่พวกยิวพี่น้องของเราผู้ถูกขายไปยังคนต่างประเทศคืนมา ตามแต่เราจะสามารถทำได้ แต่ท่านกลับขายพี่น้องของท่าน เพื่อเขาจะได้ถูกขายให้แก่พวกเรา” คนทั้งหลายก็นิ่งอยู่ พูดไม่ออก"
        },
        {
          "name": "Nehemiah 5:9",
          "verse": 9,
          "text": "ข้าพเจ้าจึงว่า “สิ่งที่ท่านทั้งหลายทำอยู่นั้นไม่ดี ไม่ควรที่ท่านจะดำเนินในความยำเกรงพระเจ้าของเราทั้งหลาย เพื่อป้องกันการเยาะเย้ยของประชาชาติเหล่านั้น ซึ่งเป็นศัตรูของเราดอกหรือ"
        },
        {
          "name": "Nehemiah 5:10",
          "verse": 10,
          "text": "ยิ่งกว่านั้นอีก ข้าพเจ้ากับพี่น้องของข้าพเจ้าและคนใช้ของข้าพเจ้าให้เขายืมเงินและยืมข้าว ให้เราเลิกการให้ยืมโดยคิดดอกเบี้ยนั้นเสียเถิด"
        },
        {
          "name": "Nehemiah 5:11",
          "verse": 11,
          "text": "ในวันนี้ ขอจงคืนมา ไร่นา สวนองุ่น สวนมะกอกเทศ และเรือนของเขา และส่วนร้อยของเงิน ข้าว น้ำองุ่น และน้ำมัน ซึ่งท่านได้รีดเอาจากเขานั้นเสีย”"
        },
        {
          "name": "Nehemiah 5:12",
          "verse": 12,
          "text": "แล้วเขาทั้งหลายพูดว่า “เราจะคืนสิ่งเหล่านี้และจะไม่เรียกร้องสิ่งใดๆจากเขาทั้งหลาย เราจะกระทำตามที่ท่านพูด” และข้าพเจ้าก็เรียกบรรดาปุโรหิตมา และให้ปุโรหิตเอาคำสาบานจากเขาทั้งหลายว่า เขาจะกระทำตามที่เขาสัญญาแล้วนั้น"
        },
        {
          "name": "Nehemiah 5:13",
          "verse": 13,
          "text": "ข้าพเจ้าก็สลัดตักของข้าพเจ้าด้วย และพูดว่า “ดังนั้นแหละถ้าคนใดมิได้กระทำตามสัญญานี้ ขอพระเจ้าทรงสลัดเขาเสียจากเรือนของเขา และจากการงานของเขา ให้เขาถูกสลัดออกแล้วไปตัวเปล่า” และชุมนุมชนทั้งปวงกล่าวว่า “เอเมน” และได้สรรเสริญพระเยโฮวาห์ แล้วประชาชนก็ได้กระทำตามที่เขาได้สัญญาไว้"
        },
        {
          "name": "Nehemiah 5:14",
          "verse": 14,
          "text": "“ยิ่งกว่านั้นอีก ตั้งแต่เวลาที่ข้าพเจ้าได้รับแต่งตั้งให้เป็นผู้ว่าราชการในแผ่นดินยูดาห์ ตั้งแต่ปีที่ยี่สิบจนปีที่สามสิบสองแห่งรัชกาลกษัตริย์อารทาเซอร์ซีส สิบสองปีด้วยกัน ข้าพเจ้าหรือพี่น้องของข้าพเจ้ามิได้รับประทานอาหารของตำแหน่งผู้ว่าราชการ"
        },
        {
          "name": "Nehemiah 5:15",
          "verse": 15,
          "text": "ผู้ว่าราชการคนที่อยู่ก่อนข้าพเจ้าได้เบียดเบียนประชาชน ได้เอาเงินเป็นค่าอาหารและน้ำองุ่นไปจากเขา นอกจากเงินวันละสี่สิบเชเขล แม้ข้าราชการของท่านก็ได้ใช้อำนาจเหนือประชาชน แต่ข้าพเจ้ามิได้กระทำเช่นนั้น เพราะความยำเกรงพระเจ้า"
        },
        {
          "name": "Nehemiah 5:16",
          "verse": 16,
          "text": "ข้าพเจ้ายังยึดงานสร้างกำแพงนี้อยู่ และมิได้ซื้อที่ดินเลย และคนใช้ของข้าพเจ้าทั้งสิ้นก็ได้ชุมนุมกันทำงานกันที่นั่น"
        },
        {
          "name": "Nehemiah 5:17",
          "verse": 17,
          "text": "ยิ่งกว่านั้น ข้าพเจ้ามีคนหนึ่งร้อยห้าสิบร่วมสำรับกับข้าพเจ้า คือพวกยิวและเจ้าหน้าที่ นอกเหนือจากบรรดาผู้ที่มาอยู่กับเราทั้งหลายจากประชาชาติผู้ซึ่งอยู่รอบเรา"
        },
        {
          "name": "Nehemiah 5:18",
          "verse": 18,
          "text": "สิ่งที่เตรียมไว้ในวันหนึ่งๆ มีวัวตัวหนึ่ง และแกะที่คัดเลือกแล้วหกตัว เป็ดไก่เขาก็จัดไว้ให้ข้าพเจ้าด้วย ในทุกๆสิบวันน้ำองุ่นมากมายหลายถุงหนัง แม้จะมากอย่างนี้ ข้าพเจ้ามิได้เรียกร้องเอาส่วนอาหารของตำแหน่งผู้ว่าราชการ เพราะว่าการปรนนิบัตินั้นเป็นภาระหนักแก่ชนชาตินี้อยู่แล้ว"
        },
        {
          "name": "Nehemiah 5:19",
          "verse": 19,
          "text": "ข้าแต่พระเจ้าของข้าพระองค์ ขอทรงระลึกถึงสิ่งที่ข้าพระองค์ได้กระทำเพื่อชนชาตินี้ให้เกิดผลดีเถิด”  "
        }
      ]
    },
    {
      "name": "Nehemiah 6",
      "chapter": 6,
      "verses": [
        {
          "name": "Nehemiah 6:1",
          "verse": 1,
          "text": "อยู่มาเมื่อมีรายงานให้สันบาลลัท โทบีอาห์และเกเชมชาวอาระเบียกับศัตรูอื่นๆของเราทั้งหลายได้ยินว่า ข้าพเจ้าได้ก่อกำแพง และไม่มีช่องโหว่เหลืออยู่ (แม้ว่าจนวันนั้นข้าพเจ้ายังไม่ได้ตั้งบานประตูที่ประตูเมือง)"
        },
        {
          "name": "Nehemiah 6:2",
          "verse": 2,
          "text": "สันบาลลัทกับเกเชมใช้ให้มาหาข้าพเจ้าว่า “ขอเชิญมาพบกันในชนบทแห่งหนึ่งในที่ราบโอโน” แต่เขาทั้งหลายเจตนาจะทำอันตรายข้าพเจ้า"
        },
        {
          "name": "Nehemiah 6:3",
          "verse": 3,
          "text": "ข้าพเจ้าก็ใช้ผู้สื่อสารไปหาพวกเขาว่า “ข้าพเจ้ากำลังทำงานใหญ่ ลงมาไม่ได้ ทำไมจะให้งานหยุดเสียในขณะที่ข้าพเจ้าทิ้งงานลงมาหาท่าน”"
        },
        {
          "name": "Nehemiah 6:4",
          "verse": 4,
          "text": "แล้วเขาใช้ให้มาหาข้าพเจ้าอย่างนี้สี่ครั้ง ข้าพเจ้าก็ตอบเขาไปทำนองเดียวกัน"
        },
        {
          "name": "Nehemiah 6:5",
          "verse": 5,
          "text": "สันบาลลัทได้ส่งคนใช้ของท่านมาหาข้าพเจ้าในทำนองเดียวกันเป็นครั้งที่ห้า ถือจดหมายเปิดมา"
        },
        {
          "name": "Nehemiah 6:6",
          "verse": 6,
          "text": "ในนั้นมีเขียนไว้ว่า “เขากล่าวกันในท่ามกลางประชาชาติทั้งหลาย และเกเชมก็กล่าวด้วยว่า ท่านและพวกยิวเจตนาจะกบฏ เหตุนั้นแหละท่านจึงสร้างกำแพง และท่านปรารถนาจะเป็นกษัตริย์ของพวกเขา ตามถ้อยคำนี้"
        },
        {
          "name": "Nehemiah 6:7",
          "verse": 7,
          "text": "และท่านได้แต่งตั้งผู้พยากรณ์ไว้ให้ป่าวร้องเกี่ยวกับตัวท่านในเยรูซาเล็มว่า ‘มีกษัตริย์ในยูดาห์’ บัดนี้จะได้รายงานให้กษัตริย์ทรงทราบตามถ้อยคำเหล่านี้ เหตุฉะนั้นบัดนี้ขอเชิญท่านมาหารือด้วยกัน”"
        },
        {
          "name": "Nehemiah 6:8",
          "verse": 8,
          "text": "แล้วข้าพเจ้าก็ใช้ให้ไปหาเขากล่าวว่า “สิ่งที่ท่านกล่าวมานั้นเราไม่ได้กระทำกันเลย ท่านเสกสรรขึ้นตามใจของท่านเอง”"
        },
        {
          "name": "Nehemiah 6:9",
          "verse": 9,
          "text": "เพราะเขาทั้งหลายต้องการที่จะให้เราตกใจคิดว่า “มือของเขาจะผละจากงานไปเสีย และงานจะได้ไม่สำเร็จ” โอ ข้าแต่พระเจ้า ฉะนั้นบัดนี้ขอพระองค์ทรงเสริมกำลังมือของข้าพระองค์"
        },
        {
          "name": "Nehemiah 6:10",
          "verse": 10,
          "text": "และข้าพเจ้าเข้าไปในเรือนของเชไมอาห์ บุตรชายเดไลยาห์ ผู้เป็นบุตรชายเมเหทาเบล ผู้ที่เก็บตัวอยู่ เขาพูดว่า “ให้เราไปพบกันในพระนิเวศของพระเจ้าในพระวิหาร ให้เราปิดประตูพระวิหารเสีย เพราะเขาทั้งหลายจะมาฆ่าท่าน เวลากลางคืนเขาจะมาฆ่าท่านเสีย”"
        },
        {
          "name": "Nehemiah 6:11",
          "verse": 11,
          "text": "แต่ข้าพเจ้าว่า “คนอย่างข้าพเจ้าจะหนีหรือ และคนอย่างข้าพเจ้าจะเข้าไปอยู่ในพระวิหารเพื่อช่วยชีวิตให้รอดได้หรือ ข้าพเจ้าจะไม่เข้าไป”"
        },
        {
          "name": "Nehemiah 6:12",
          "verse": 12,
          "text": "และดูเถิด ข้าพเจ้าเข้าใจและเห็นว่า พระเจ้ามิได้ทรงใช้เขา แต่เขาได้พยากรณ์ใส่ร้ายข้าพเจ้า เพราะโทบีอาห์และสันบาลลัทได้จ้างเขา"
        },
        {
          "name": "Nehemiah 6:13",
          "verse": 13,
          "text": "เขาทั้งสองได้จ้างเขามาด้วยหวังจะให้ข้าพเจ้ากลัวแล้วกระทำเช่นนั้น จะได้บาปและเขาจะมีเรื่องป้ายร้ายข้าพเจ้า เพื่อจะเยาะเย้ยข้าพเจ้า"
        },
        {
          "name": "Nehemiah 6:14",
          "verse": 14,
          "text": "“ข้าแต่พระเจ้าของข้าพระองค์ ขอพระองค์ทรงระลึกถึงโทบีอาห์และสันบาลลัทตามสิ่งเหล่านี้ที่เขาได้กระทำ ทั้งโนอัดยาห์หญิงผู้พยากรณ์และผู้พยากรณ์อื่นๆซึ่งต้องการให้ข้าพระองค์กลัว”"
        },
        {
          "name": "Nehemiah 6:15",
          "verse": 15,
          "text": "กำแพงจึงสำเร็จในวันที่ยี่สิบห้าเดือนเอลูล ในห้าสิบสองวัน"
        },
        {
          "name": "Nehemiah 6:16",
          "verse": 16,
          "text": "และอยู่มาเมื่อศัตรูทั้งสิ้นของเราทั้งหลายได้ยิน และเมื่อประชาชาติทั้งปวงรอบเราก็เห็นแล้ว เขาก็น้อยเนื้อต่ำใจ เพราะเขาทั้งหลายหยั่งรู้ว่างานนี้ที่ได้สำเร็จไปก็ด้วยพระเจ้าของเราทรงช่วยเหลือ"
        },
        {
          "name": "Nehemiah 6:17",
          "verse": 17,
          "text": "ยิ่งกว่านั้นอีก ในครั้งนั้นขุนนางทั้งหลายของยูดาห์ก็ได้ส่งจดหมายหลายฉบับไปถึงโทบีอาห์ และจดหมายของโทบีอาห์ก็มาถึงเขา"
        },
        {
          "name": "Nehemiah 6:18",
          "verse": 18,
          "text": "เพราะมีหลายคนในยูดาห์ได้ผูกพันกับเขาไว้ด้วยคำปฏิญาณ เพราะเขาเป็นบุตรเขยของเชคานิยาห์ ผู้เป็นบุตรชายอาราห์ และโยฮานันบุตรชายของเขาก็ได้รับบุตรสาวของเมชุลลาม ผู้เป็นบุตรชายเบเรคิยาห์เป็นภรรยาของตน"
        },
        {
          "name": "Nehemiah 6:19",
          "verse": 19,
          "text": "เขาทั้งหลายพูดถึงความดีของโทบีอาห์ต่อหน้าข้าพเจ้าด้วย และรายงานคำของข้าพเจ้าไปให้เขา และโทบีอาห์ก็ได้ส่งจดหมายมาให้ข้าพเจ้า เพื่อให้กลัว  "
        }
      ]
    },
    {
      "name": "Nehemiah 7",
      "chapter": 7,
      "verses": [
        {
          "name": "Nehemiah 7:1",
          "verse": 1,
          "text": "ต่อมาเมื่อสร้างกำแพงเสร็จ ข้าพเจ้าก็ตั้งบานประตู และผู้เฝ้าประตู นักร้องเพลง และแต่งตั้งคนเลวีไว้"
        },
        {
          "name": "Nehemiah 7:2",
          "verse": 2,
          "text": "ข้าพเจ้ามอบให้ฮานานีพี่น้องของข้าพเจ้า และฮานันยาห์ผู้ดูแลสำนักพระราชวังเป็นผู้รับผิดชอบกรุงเยรูซาเล็ม เพราะเขาเป็นคนสัตย์ซื่อและยำเกรงพระเจ้ามากกว่าคนอื่นๆ"
        },
        {
          "name": "Nehemiah 7:3",
          "verse": 3,
          "text": "ข้าพเจ้าพูดกับพวกเขาว่า “อย่าให้ประตูเมืองเยรูซาเล็มเปิดจนกว่าแดดจะร้อน และเมื่อเขายืนเฝ้ายามอยู่ ก็ให้ปิดและเอาดาลกั้นไว้ จงแต่งตั้งยามจากชาวเยรูซาเล็ม ต่างก็ประจำที่ของเขา และต่างก็อยู่ยามตรงข้ามเรือนของเขา”"
        },
        {
          "name": "Nehemiah 7:4",
          "verse": 4,
          "text": "เมืองนั้นกว้างและใหญ่ แต่คนภายในน้อย และบ้านช่องก็ยังไม่ได้สร้าง"
        },
        {
          "name": "Nehemiah 7:5",
          "verse": 5,
          "text": "แล้วพระเจ้าทรงดลใจข้าพเจ้าให้เรียกชุมนุมพวกขุนนาง และเจ้าหน้าที่และประชาชนเพื่อจะขึ้นทะเบียนสำมะโนครัวเชื้อสาย ข้าพเจ้าพบหนังสือสำมะโนครัวเชื้อสายของคนที่ขึ้นมาครั้งก่อน ข้าพเจ้าเห็นเขียนไว้ว่า"
        },
        {
          "name": "Nehemiah 7:6",
          "verse": 6,
          "text": "ต่อไปนี้ เป็นประชาชนแห่งมณฑลที่ขึ้นมาจากการเป็นเชลยในพวกที่ถูกกวาดไป ซึ่งเนบูคัดเนสซาร์กษัตริย์แห่งบาบิโลนได้กวาดไป เขาทั้งหลายกลับมายังเยรูซาเล็มและยูดาห์ ต่างกลับยังหัวเมืองของตน"
        },
        {
          "name": "Nehemiah 7:7",
          "verse": 7,
          "text": "เขาทั้งหลายที่กลับมากับเศรุบบาเบล เยชูอา เนหะมีย์ อาซาริยาห์ ราอามิยาห์ นาหะมานี โมรเดคัย บิลชาน มิสเปเรท บิกวัย เนฮูม บาอานาห์ จำนวนผู้ชายของประชาชนอิสราเอลคือ"
        },
        {
          "name": "Nehemiah 7:8",
          "verse": 8,
          "text": "คนปาโรช สองพันหนึ่งร้อยเจ็ดสิบสองคน"
        },
        {
          "name": "Nehemiah 7:9",
          "verse": 9,
          "text": "คนเชฟาทิยาห์ สามร้อยเจ็ดสิบสองคน"
        },
        {
          "name": "Nehemiah 7:10",
          "verse": 10,
          "text": "คนอาราห์ หกร้อยห้าสิบสองคน"
        },
        {
          "name": "Nehemiah 7:11",
          "verse": 11,
          "text": "คนปาหัทโมอับ คือลูกหลานของเยชูอาและโยอาบ สองพันแปดร้อยสิบแปดคน"
        },
        {
          "name": "Nehemiah 7:12",
          "verse": 12,
          "text": "คนเอลาม หนึ่งพันสองร้อยห้าสิบสี่คน"
        },
        {
          "name": "Nehemiah 7:13",
          "verse": 13,
          "text": "คนศัทธู แปดร้อยสี่สิบห้าคน"
        },
        {
          "name": "Nehemiah 7:14",
          "verse": 14,
          "text": "คนศักคัย เจ็ดร้อยหกสิบคน"
        },
        {
          "name": "Nehemiah 7:15",
          "verse": 15,
          "text": "คนบินนุย หกร้อยสี่สิบแปดคน"
        },
        {
          "name": "Nehemiah 7:16",
          "verse": 16,
          "text": "คนเบบัย หกร้อยยี่สิบแปดคน"
        },
        {
          "name": "Nehemiah 7:17",
          "verse": 17,
          "text": "คนอัสกาด สองพันสามร้อยยี่สิบสองคน"
        },
        {
          "name": "Nehemiah 7:18",
          "verse": 18,
          "text": "คนอาโดนีคัม หกร้อยหกสิบเจ็ดคน"
        },
        {
          "name": "Nehemiah 7:19",
          "verse": 19,
          "text": "คนบิกวัย สองพันหกสิบเจ็ดคน"
        },
        {
          "name": "Nehemiah 7:20",
          "verse": 20,
          "text": "คนอาดีน หกร้อยห้าสิบห้าคน"
        },
        {
          "name": "Nehemiah 7:21",
          "verse": 21,
          "text": "คนอาเทอร์ของเฮเซคียาห์ เก้าสิบแปดคน"
        },
        {
          "name": "Nehemiah 7:22",
          "verse": 22,
          "text": "คนฮาชูม สามร้อยยี่สิบแปดคน"
        },
        {
          "name": "Nehemiah 7:23",
          "verse": 23,
          "text": "คนเบไซ สามร้อยยี่สิบสี่คน"
        },
        {
          "name": "Nehemiah 7:24",
          "verse": 24,
          "text": "คนฮาริฟ หนึ่งร้อยสิบสองคน"
        },
        {
          "name": "Nehemiah 7:25",
          "verse": 25,
          "text": "คนกิเบโอน เก้าสิบห้าคน"
        },
        {
          "name": "Nehemiah 7:26",
          "verse": 26,
          "text": "คนชาวเบธเลเฮมและเนโทฟาห์ หนึ่งร้อยแปดสิบแปดคน"
        },
        {
          "name": "Nehemiah 7:27",
          "verse": 27,
          "text": "คนชาวอานาโธท หนึ่งร้อยยี่สิบแปดคน"
        },
        {
          "name": "Nehemiah 7:28",
          "verse": 28,
          "text": "คนชาวเบธอัสมาเวท สี่สิบสองคน"
        },
        {
          "name": "Nehemiah 7:29",
          "verse": 29,
          "text": "คนชาวคีริยาทเยอาริม เคฟีราห์ และเบเอโรท เจ็ดร้อยสี่สิบสามคน"
        },
        {
          "name": "Nehemiah 7:30",
          "verse": 30,
          "text": "คนชาวรามาห์ และเกบา หกร้อยยี่สิบเอ็ดคน"
        },
        {
          "name": "Nehemiah 7:31",
          "verse": 31,
          "text": "คนชาวมิคมาส หนึ่งร้อยยี่สิบสองคน"
        },
        {
          "name": "Nehemiah 7:32",
          "verse": 32,
          "text": "คนชาวเบธเอลและอัย หนึ่งร้อยยี่สิบสามคน"
        },
        {
          "name": "Nehemiah 7:33",
          "verse": 33,
          "text": "คนชาวเนโบอีกแห่งหนึ่ง ห้าสิบสองคน"
        },
        {
          "name": "Nehemiah 7:34",
          "verse": 34,
          "text": "คนเอลามอีกคนหนึ่ง หนึ่งพันสองร้อยห้าสิบสี่คน"
        },
        {
          "name": "Nehemiah 7:35",
          "verse": 35,
          "text": "คนฮาริม สามร้อยยี่สิบคน"
        },
        {
          "name": "Nehemiah 7:36",
          "verse": 36,
          "text": "คนชาวเยรีโค สามร้อยสี่สิบห้าคน"
        },
        {
          "name": "Nehemiah 7:37",
          "verse": 37,
          "text": "คนชาวโลด ชาวฮาดิด และชาวโอโน เจ็ดร้อยยี่สิบเอ็ดคน"
        },
        {
          "name": "Nehemiah 7:38",
          "verse": 38,
          "text": "คนชาวเสนาอาห์ สามพันเก้าร้อยสามสิบคน"
        },
        {
          "name": "Nehemiah 7:39",
          "verse": 39,
          "text": "บรรดาปุโรหิต คนเยดายาห์ คือวงศ์วานของเยชูอา เก้าร้อยเจ็ดสิบสามคน"
        },
        {
          "name": "Nehemiah 7:40",
          "verse": 40,
          "text": "คนอิมเมอร์ หนึ่งพันห้าสิบสองคน"
        },
        {
          "name": "Nehemiah 7:41",
          "verse": 41,
          "text": "คนปาชเฮอร์ หนึ่งพันสองร้อยสี่สิบเจ็ดคน"
        },
        {
          "name": "Nehemiah 7:42",
          "verse": 42,
          "text": "คนฮาริม หนึ่งพันสิบเจ็ดคน"
        },
        {
          "name": "Nehemiah 7:43",
          "verse": 43,
          "text": "คนเลวี คือคนเยชูอาคือ ของขัดมีเอล และของคนโฮเดวาห์ เจ็ดสิบสี่คน"
        },
        {
          "name": "Nehemiah 7:44",
          "verse": 44,
          "text": "บรรดานักร้องคือ คนอาสาฟ หนึ่งร้อยสี่สิบแปดคน"
        },
        {
          "name": "Nehemiah 7:45",
          "verse": 45,
          "text": "คนเฝ้าประตูคือ คนชัลลูม คนอาเทอร์ คนทัลโมน คนอักขูบ คนฮาทิธา คนโชบัย หนึ่งร้อยสามสิบแปดคน"
        },
        {
          "name": "Nehemiah 7:46",
          "verse": 46,
          "text": "คนใช้ประจำพระวิหารคือ คนศีหะ คนฮาสูฟา คนทับบาโอท"
        },
        {
          "name": "Nehemiah 7:47",
          "verse": 47,
          "text": "คนเคโรส คนสีอา คนพาโดน"
        },
        {
          "name": "Nehemiah 7:48",
          "verse": 48,
          "text": "คนเลบานา คนฮากาบา คนชัลมัย"
        },
        {
          "name": "Nehemiah 7:49",
          "verse": 49,
          "text": "คนฮานัน คนกิดเดล คนกาฮาร์"
        },
        {
          "name": "Nehemiah 7:50",
          "verse": 50,
          "text": "คนเรอายาห์ คนเรซีน คนเนโคดา"
        },
        {
          "name": "Nehemiah 7:51",
          "verse": 51,
          "text": "คนกัสซาม คนอุสซาห์ คนปาเสอาห์"
        },
        {
          "name": "Nehemiah 7:52",
          "verse": 52,
          "text": "คนเบสัย คนเมอูนิม คนเนฟิชิสิม"
        },
        {
          "name": "Nehemiah 7:53",
          "verse": 53,
          "text": "คนบัคบูค คนฮาคูฟา คนฮารฮูร"
        },
        {
          "name": "Nehemiah 7:54",
          "verse": 54,
          "text": "คนบัสลีท คนเมหิดา คนฮารชา"
        },
        {
          "name": "Nehemiah 7:55",
          "verse": 55,
          "text": "คนบารโขส คนสิเสรา คนเทมาห์"
        },
        {
          "name": "Nehemiah 7:56",
          "verse": 56,
          "text": "คนเนซิยาห์ คนฮาทิฟา"
        },
        {
          "name": "Nehemiah 7:57",
          "verse": 57,
          "text": "ลูกหลานผู้รับใช้ของซาโลมอน คนโสทัย คนโสเฟเรท คนเปรีดา"
        },
        {
          "name": "Nehemiah 7:58",
          "verse": 58,
          "text": "คนยาอาลา คนดารโคน คนกิดเดล"
        },
        {
          "name": "Nehemiah 7:59",
          "verse": 59,
          "text": "คนเชฟาทิยาห์ คนฮัทธิล คนโปเคเรทแห่งซาบาอิม คนอาโมน"
        },
        {
          "name": "Nehemiah 7:60",
          "verse": 60,
          "text": "คนใช้ประจำพระวิหารทั้งสิ้น และลูกหลานแห่งข้าราชการของซาโลมอน มีสามร้อยเก้าสิบสองคน"
        },
        {
          "name": "Nehemiah 7:61",
          "verse": 61,
          "text": "ต่อไปนี้ เป็นบรรดาคนที่ขึ้นมาจากเทลเมลาห์ เทลฮารชา เครูบ อัดโดน และอิมเมอร์ แต่เขาพิสูจน์เรือนบรรพบุรุษของเขาหรือเชื้อสายของเขาไม่ได้ ว่าเขาเป็นคนอิสราเอลหรือไม่"
        },
        {
          "name": "Nehemiah 7:62",
          "verse": 62,
          "text": "คือคนเดไลยาห์ คนโทบีอาห์ คนเนโคดา หกร้อยสี่สิบสองคน"
        },
        {
          "name": "Nehemiah 7:63",
          "verse": 63,
          "text": "จากบรรดาปุโรหิตด้วยคือ คนฮาบายาห์ คนฮักโขส คนบารซิลลัย ผู้มีภรรยาคนหนึ่งเป็นบุตรสาวของบารซิลลัยคนกิเลอาด จึงได้ชื่อตามนั้น"
        },
        {
          "name": "Nehemiah 7:64",
          "verse": 64,
          "text": "คนเหล่านี้หาการลงทะเบียนของเขาในทะเบียนสำมะโนครัวเชื้อสาย แต่หาไม่พบ จึงถือว่าเป็นมลทิน และถูกตัดออกจากตำแหน่งปุโรหิต"
        },
        {
          "name": "Nehemiah 7:65",
          "verse": 65,
          "text": "ผู้ว่าราชการเมืองสั่งเขามิให้รับอาหารบริสุทธิ์ที่สุด จนกว่าจะมีปุโรหิตที่จะปรึกษากับอูริมและทูมมิมเสียก่อน"
        },
        {
          "name": "Nehemiah 7:66",
          "verse": 66,
          "text": "ชุมนุมชนทั้งหมดด้วยกันมีสี่หมื่นสองพันสามร้อยหกสิบคน"
        },
        {
          "name": "Nehemiah 7:67",
          "verse": 67,
          "text": "นอกเหนือจากคนใช้ชายหญิงของเขา ซึ่งมีอยู่เจ็ดพันสามร้อยสามสิบเจ็ดคน และเขามีนักร้องสองร้อยสี่สิบห้าคนทั้งชายและหญิง"
        },
        {
          "name": "Nehemiah 7:68",
          "verse": 68,
          "text": "ม้าของเขามีเจ็ดร้อยสามสิบหกตัว ล่อของเขามีสองร้อยสี่สิบห้าตัว"
        },
        {
          "name": "Nehemiah 7:69",
          "verse": 69,
          "text": "อูฐของเขามีสี่ร้อยสามสิบห้าตัว และลาของเขามีหกพันเจ็ดร้อยยี่สิบตัว"
        },
        {
          "name": "Nehemiah 7:70",
          "verse": 70,
          "text": "ประมุขของบรรพบุรุษบางคนได้ถวายให้แก่งาน ผู้ว่าราชการถวายเข้าพระคลังเป็นทองคำหนึ่งพันดาริค ชามห้าสิบใบ เสื้อปุโรหิตห้าร้อยสามสิบตัว"
        },
        {
          "name": "Nehemiah 7:71",
          "verse": 71,
          "text": "และประมุขของบรรพบุรุษบางคนถวายให้แก่พระคลังของงาน เป็นทองคำสองหมื่นดาริค เงินสองพันสองร้อยมาเน"
        },
        {
          "name": "Nehemiah 7:72",
          "verse": 72,
          "text": "และสิ่งที่ประชาชนส่วนที่เหลือถวายนั้น มีทองคำสองหมื่นดาริค เงินสองพันมาเน และเสื้อปุโรหิตหกสิบเจ็ดตัว"
        },
        {
          "name": "Nehemiah 7:73",
          "verse": 73,
          "text": "ดังนั้นบรรดาปุโรหิต คนเลวี คนเฝ้าประตู นักร้อง ประชาชนบางคน คนใช้ประจำพระวิหาร และคนอิสราเอลทั้งปวงอาศัยอยู่ในหัวเมืองของตน เมื่อถึงเดือนที่เจ็ด คนอิสราเอลอยู่ในหัวเมืองของเขาทั้งหลาย  "
        }
      ]
    },
    {
      "name": "Nehemiah 8",
      "chapter": 8,
      "verses": [
        {
          "name": "Nehemiah 8:1",
          "verse": 1,
          "text": "ประชาชนทั้งปวงได้ชุมนุมพร้อมหน้ากันที่ถนนซึ่งอยู่หน้าประตูน้ำ และเขาบอกเอสราธรรมาจารย์ให้นำหนังสือพระราชบัญญัติของโมเสส ซึ่งพระเยโฮวาห์ทรงบัญชาแก่อิสราเอลนั้นมา"
        },
        {
          "name": "Nehemiah 8:2",
          "verse": 2,
          "text": "เอสราปุโรหิตได้นำพระราชบัญญัติมาหน้าชุมนุมชน ทั้งชายและหญิง และบรรดาผู้ที่ฟังเข้าใจได้ ณ วันต้นของเดือนที่เจ็ด"
        },
        {
          "name": "Nehemiah 8:3",
          "verse": 3,
          "text": "และท่านหันหน้าไปทางถนนซึ่งอยู่หน้าประตูน้ำ อ่านตั้งแต่เช้าตรู่จนเที่ยงวัน ต่อหน้าผู้ชายผู้หญิงกับบรรดาผู้ที่ฟังเข้าใจได้ และประชาชนก็ตะแคงหูฟังหนังสือพระราชบัญญัติ"
        },
        {
          "name": "Nehemiah 8:4",
          "verse": 4,
          "text": "เอสราธรรมาจารย์ยืนอยู่บนแท่นไม้ ซึ่งเขาทำไว้เพื่อการนี้ ข้างๆท่านมีมัททีธิยาห์ เชมา อานายาห์ อุรียาห์ ฮิลคียาห์และมาอาเสอาห์ยืนอยู่ข้างขวามือของท่าน กับมีเปดายาห์ มิชาเอล มัลคิยาห์ ฮาชูม ฮัชบัดดานาห์ เศคาริยาห์และเมชุลลามอยู่ข้างซ้ายมือของท่าน"
        },
        {
          "name": "Nehemiah 8:5",
          "verse": 5,
          "text": "และเอสราได้เปิดหนังสือต่อสายตาของประชาชนทั้งปวง (เพราะท่านอยู่สูงกว่าประชาชนทั้งปวงนั้น) เมื่อท่านเปิดหนังสือประชาชนทั้งหมดก็ยืนขึ้น"
        },
        {
          "name": "Nehemiah 8:6",
          "verse": 6,
          "text": "เอสราสรรเสริญพระเยโฮวาห์ พระเจ้าใหญ่ยิ่ง และประชาชนทั้งปวงตอบว่า “เอเมน เอเมน” พร้อมกับยกมือขึ้น และเขาทั้งหลายโน้มตัวลงนมัสการพระเยโฮวาห์ ซบหน้าลงถึงดิน"
        },
        {
          "name": "Nehemiah 8:7",
          "verse": 7,
          "text": "อนึ่งเยชูอา บานี เชเรบิยาห์ ยามีน อักขูบ ชับเบธัย โฮดียาห์ มาอาเสอาห์ เคลิทา อาซาริยาห์ โยซาบาด ฮานัน เปไลยาห์และพวกคนเลวี ได้ช่วยประชาชนให้เข้าใจพระราชบัญญัติ ฝ่ายประชาชนก็ยังอยู่ในที่ของตน"
        },
        {
          "name": "Nehemiah 8:8",
          "verse": 8,
          "text": "และเขาทั้งหลายอ่านจากหนังสือ จากพระราชบัญญัติของพระเจ้าเป็นตอนๆ และเขาก็แปลความ ประชาชนจึงเข้าใจข้อความที่อ่านนั้น"
        },
        {
          "name": "Nehemiah 8:9",
          "verse": 9,
          "text": "และเนหะมีย์ที่เป็นผู้ว่าราชการ และเอสราปุโรหิตและธรรมาจารย์ และคนเลวีผู้สอนประชาชน ได้พูดกับประชาชนทั้งปวงว่า “วันนี้เป็นวันบริสุทธิ์แด่พระเยโฮวาห์พระเจ้าของท่านทั้งหลาย อย่าคร่ำครวญหรือร้องไห้” เพราะประชาชนได้ร้องไห้เมื่อเขาได้ยินถ้อยคำของพระราชบัญญัติ"
        },
        {
          "name": "Nehemiah 8:10",
          "verse": 10,
          "text": "แล้วท่านพูดกับเขาทั้งหลายว่า “ไปเถิด ไปรับประทานไขมัน และดื่มน้ำหวาน และส่งส่วนอาหารไปให้คนที่ไม่มีอะไรเตรียมไว้ เพราะว่าวันนี้เป็นวันบริสุทธิ์แด่องค์พระผู้เป็นเจ้าของเรา อย่าโศกเศร้าเลย เพราะความชื่นบานของตนในพระเยโฮวาห์เป็นกำลังของท่าน”"
        },
        {
          "name": "Nehemiah 8:11",
          "verse": 11,
          "text": "บรรดาคนเลวีจึงให้ประชาชนทั้งปวงเงียบ กล่าวว่า “จงนิ่งเสีย เพราะวันนี้เป็นวันบริสุทธิ์ อย่าทุกข์โศกเลย”"
        },
        {
          "name": "Nehemiah 8:12",
          "verse": 12,
          "text": "และประชาชนทั้งปวงจึงไปกินและดื่มและส่งส่วนอาหาร เปรมปรีดิ์กันเป็นที่ยิ่ง เพราะเขาทั้งหลายเข้าใจถ้อยคำซึ่งประกาศให้เขาฟังนั้น"
        },
        {
          "name": "Nehemiah 8:13",
          "verse": 13,
          "text": "ณ วันที่สอง ประมุขของบรรพบุรุษแห่งประชาชนทั้งปวง พร้อมกับบรรดาปุโรหิตและคนเลวีมาหาเอสราธรรมาจารย์พร้อมกัน เพื่อจะศึกษาถ้อยคำของพระราชบัญญัติ"
        },
        {
          "name": "Nehemiah 8:14",
          "verse": 14,
          "text": "และเขาเห็นเขียนไว้ในพระราชบัญญัติว่า พระเยโฮวาห์ได้ทรงบัญชาโดยทางโมเสสว่า ประชาชนอิสราเอลควรจะอยู่เพิงระหว่างเทศกาลเลี้ยงในเดือนที่เจ็ด"
        },
        {
          "name": "Nehemiah 8:15",
          "verse": 15,
          "text": "และเขาควรจะประกาศและป่าวร้องในหัวเมืองทั้งปวง และในเยรูซาเล็มว่า “จงออกไปที่ภูเขา และนำกิ่งมะกอกเทศ กิ่งไม้สน กิ่งต้นน้ำมันเขียว ใบอินทผลัม และกิ่งไม้ใบดกอื่นๆ เพื่อทำเพิง ดังที่ได้เขียนไว้”"
        },
        {
          "name": "Nehemiah 8:16",
          "verse": 16,
          "text": "ประชาชนจึงออกไป เอากิ่งไม้เหล่านั้นมาและทำเพิงสำหรับตัวต่างอยู่บนหลังคาบ้านของตน และตามลานบ้านของตน และในลานพระนิเวศของพระเจ้า และในถนนที่ประตูน้ำ และในถนนที่ประตูเอฟราอิม"
        },
        {
          "name": "Nehemiah 8:17",
          "verse": 17,
          "text": "และชุมนุมชนทั้งปวง ผู้ได้กลับมาจากการเป็นเชลยได้ทำเพิงและพักอยู่ในเพิง เขามีความเปรมปรีดิ์ยิ่งนัก เพราะตั้งแต่สมัยของเยชูอาบุตรชายนูนถึงวันนั้นประชาชนอิสราเอลไม่ได้กระทำเลย"
        },
        {
          "name": "Nehemiah 8:18",
          "verse": 18,
          "text": "และทุกวันท่านอ่านจากหนังสือพระราชบัญญัติของพระเจ้า ตั้งแต่วันแรกจนวันสุดท้าย เขาถือเทศกาลเลี้ยงอยู่เจ็ดวัน และในวันที่แปดมีการประชุมอันศักดิ์สิทธิ์ตามระเบียบปฏิบัติ  "
        }
      ]
    },
    {
      "name": "Nehemiah 9",
      "chapter": 9,
      "verses": [
        {
          "name": "Nehemiah 9:1",
          "verse": 1,
          "text": "ในวันที่ยี่สิบสี่เดือนนี้ ประชาชนอิสราเอลได้ชุมนุมกันถืออดอาหาร และนุ่งห่มผ้ากระสอบ และเอาดินใส่ศีรษะ"
        },
        {
          "name": "Nehemiah 9:2",
          "verse": 2,
          "text": "และเชื้อสายของอิสราเอลได้แยกตนออกจากชนต่างชาติทั้งปวง และยืนสารภาพบาปของตน และสารภาพความชั่วช้าแห่งบรรพบุรุษของเขา"
        },
        {
          "name": "Nehemiah 9:3",
          "verse": 3,
          "text": "และเขาลุกขึ้นในที่ของเขา และอ่านหนังสือพระราชบัญญัติของพระเยโฮวาห์พระเจ้าของเขาอยู่สามชั่วโมง อีกสามชั่วโมงเขาสารภาพและนมัสการพระเยโฮวาห์พระเจ้าของเขาทั้งหลาย"
        },
        {
          "name": "Nehemiah 9:4",
          "verse": 4,
          "text": "เยชูอา บานี ขัดมีเอล เชบานิยาห์ บุนนี เชเรบิยาห์ บานีและเคนานี คนเลวี ได้ยืนขึ้นที่บันได และเขาได้ร้องด้วยเสียงดังต่อพระเยโฮวาห์พระเจ้าของเขา"
        },
        {
          "name": "Nehemiah 9:5",
          "verse": 5,
          "text": "แล้วคนเลวี เยชูอา ขัดมีเอล บานี ฮาชับนิยาห์ เชเรบิยาห์ โฮดียาห์ เชบานิยาห์ และเปธาหิยาห์ กล่าวว่า “จงยืนขึ้นและสรรเสริญพระเยโฮวาห์พระเจ้าของท่านทั้งหลายตั้งแต่นิรันดร์กาลจนนิรันดร์กาล สาธุการแด่พระนามอันรุ่งโรจน์ของพระองค์ ซึ่งยิ่งใหญ่เหนือการโมทนาและการสรรเสริญทั้งปวง"
        },
        {
          "name": "Nehemiah 9:6",
          "verse": 6,
          "text": "พระองค์คือพระเยโฮวาห์พระองค์องค์เดียว พระองค์ได้ทรงสร้างฟ้าสวรรค์ ฟ้าสวรรค์อันสูงสุดพร้อมกับบริวารทั้งสิ้นของฟ้าสวรรค์นั้น แผ่นดินโลกและบรรดาสิ่งที่อยู่ในนั้น ทะเลและบรรดาสิ่งที่อยู่ในนั้น และพระองค์ทรงรักษาสิ่งทั้งปวงเหล่านั้นไว้ และบริวารของฟ้าสวรรค์ได้นมัสการพระองค์"
        },
        {
          "name": "Nehemiah 9:7",
          "verse": 7,
          "text": "พระองค์คือพระเยโฮวาห์พระเจ้าผู้ทรงเลือกอับราม และทรงนำท่านออกมาจากเมืองเออร์แห่งประเทศเคลเดีย และทรงประทานนามท่านว่าอับราฮัม"
        },
        {
          "name": "Nehemiah 9:8",
          "verse": 8,
          "text": "และพระองค์ทรงเห็นว่าน้ำใจของท่านสัตย์ซื่อต่อพระพักตร์พระองค์ และพระองค์ได้ทรงกระทำพันธสัญญากับท่าน ที่จะประทานแผ่นดินของคนคานาอัน คนฮิตไทต์ คนอาโมไรต์ คนเปริสซี คนเยบุส และคนเกอร์กาชีให้แก่เชื้อสายของท่าน และพระองค์ทรงกระทำให้คำตรัสของพระองค์สำเร็จ เพราะพระองค์ชอบธรรม"
        },
        {
          "name": "Nehemiah 9:9",
          "verse": 9,
          "text": "และพระองค์ทอดพระเนตรความทุกข์ใจของบรรพบุรุษของข้าพระองค์ในอียิปต์ และฟังเสียงร้องทุกข์ของเขาทั้งหลายที่ทะเลแดง"
        },
        {
          "name": "Nehemiah 9:10",
          "verse": 10,
          "text": "และพระองค์ทรงกระทำหมายสำคัญและการมหัศจรรย์สู้ฟาโรห์และข้าราชการทั้งสิ้น และต่อประชาชนทั้งสิ้นแห่งแผ่นดินของฟาโรห์ เพราะพระองค์ทรงทราบว่าเขาทั้งหลายได้ประพฤติอย่างหยิ่งยโสต่อบรรพบุรุษของข้าพระองค์ และพระนามของพระองค์ก็ลือไป ดังทุกวันนี้"
        },
        {
          "name": "Nehemiah 9:11",
          "verse": 11,
          "text": "และพระองค์ได้ทรงแยกทะเลต่อหน้าเขาทั้งหลาย เขาจึงเดินไปกลางทะเลบนดินแห้ง และพระองค์ได้ทรงเหวี่ยงผู้ข่มเหงเขาทั้งหลายลงในที่ลึกอย่างกับทรงเหวี่ยงหินลงไปในมหาสมุทร"
        },
        {
          "name": "Nehemiah 9:12",
          "verse": 12,
          "text": "ยิ่งกว่านั้นอีก พระองค์ทรงนำเขาในกลางวันด้วยเสาเมฆและในกลางคืนด้วยเสาเพลิง เพื่อให้แสงแก่เขาในทางที่เขาควรจะไป"
        },
        {
          "name": "Nehemiah 9:13",
          "verse": 13,
          "text": "พระองค์เสด็จลงมาบนภูเขาซีนายและตรัสกับเขาจากฟ้าสวรรค์ และประทานคำตัดสินอันชอบ และพระราชบัญญัติที่แท้ กฎเกณฑ์และพระบัญญัติที่ดีแก่เขา"
        },
        {
          "name": "Nehemiah 9:14",
          "verse": 14,
          "text": "และพระองค์ทรงให้เขาทราบถึงวันสะบาโตบริสุทธิ์ของพระองค์ และทรงบัญชาข้อบังคับ กฎเกณฑ์และพระราชบัญญัติทางโมเสสผู้รับใช้ของพระองค์"
        },
        {
          "name": "Nehemiah 9:15",
          "verse": 15,
          "text": "พระองค์ประทานอาหารแก่เขาจากฟ้าสวรรค์แก้ความหิว และทรงนำน้ำออกมาจากศิลาให้เขาแก้กระหาย และพระองค์ทรงสัญญาไว้ว่าจะให้เขาเข้าไปยึดแผ่นดินซึ่งพระองค์ทรงปฏิญาณว่าจะประทานให้เขานั้น"
        },
        {
          "name": "Nehemiah 9:16",
          "verse": 16,
          "text": "แต่เขาทั้งหลาย คือบรรพบุรุษของข้าพระองค์ทั้งหลายได้ประพฤติอย่างหยิ่งยโส และแข็งคอของเขาเสีย มิได้เชื่อฟังพระบัญญัติของพระองค์"
        },
        {
          "name": "Nehemiah 9:17",
          "verse": 17,
          "text": "เขาทั้งหลายปฏิเสธไม่เชื่อฟัง และไม่เอาใจใส่ในการมหัศจรรย์ซึ่งพระองค์ทรงประกอบขึ้นท่ามกลางเขา แต่เขาแข็งคอของเขา และในการกบฏนั้นได้แต่งตั้งหัวหน้าเพื่อจะกลับไปสู่ความเป็นทาสเขา แต่พระองค์ทรงเป็นพระเจ้าพร้อมที่จะทรงให้อภัย มีพระทัยเมตตาและกรุณา ทรงพระพิโรธช้า และทรงอุดมด้วยความเมตตา และมิได้ทรงละทิ้งเขาทั้งหลาย"
        },
        {
          "name": "Nehemiah 9:18",
          "verse": 18,
          "text": "แม้ว่าเขาทั้งหลายได้สร้างรูปวัวหล่อไว้สำหรับตัวและกล่าวว่า ‘นี่คือพระเจ้าของเจ้า ผู้ทรงนำเจ้าขึ้นมาจากอียิปต์’ และได้กระทำการหมิ่นประมาทอย่างใหญ่หลวง"
        },
        {
          "name": "Nehemiah 9:19",
          "verse": 19,
          "text": "ด้วยพระกรุณาซับซ้อนของพระองค์ พระองค์ก็มิได้ทรงละทิ้งเขาในถิ่นทุรกันดาร เสาเมฆซึ่งนำเขาในกลางวันมิได้พรากจากเขาไป หรือเสาเพลิงในกลางคืนซึ่งให้แสงแก่เขาตามทางซึ่งเขาควรจะไปก็มิได้ขาดไป"
        },
        {
          "name": "Nehemiah 9:20",
          "verse": 20,
          "text": "พระองค์ประทานพระวิญญาณอันประเสริฐให้สั่งสอนเขา และมิได้ทรงยับยั้งมานาของพระองค์เสียจากปากของเขาทั้งหลาย และประทานน้ำแก้กระหายของเขา"
        },
        {
          "name": "Nehemiah 9:21",
          "verse": 21,
          "text": "เออ พระองค์ทรงชุบเลี้ยงเขาทั้งหลายในถิ่นทุรกันดารสี่สิบปี และเขามิได้ขาดสิ่งใดเลย เสื้อผ้าของเขาไม่ขาดวิ่น และเท้าของเขามิได้บวม"
        },
        {
          "name": "Nehemiah 9:22",
          "verse": 22,
          "text": "และยิ่งกว่านั้นอีก พระองค์ทรงมอบราชอาณาจักรและชนชาติทั้งหลายแก่เขา และทรงปันให้เขาตามเขตแดน เขาจึงได้ยึดแผ่นดินแห่งสิโหน และแผ่นดินของกษัตริย์แห่งเมืองเฮชโบน และแผ่นดินของโอกกษัตริย์แห่งเมืองบาชาน"
        },
        {
          "name": "Nehemiah 9:23",
          "verse": 23,
          "text": "พระองค์ทรงทวีลูกหลานของเขาอย่างดวงดาวแห่งฟ้าสวรรค์ และพระองค์ทรงนำเขาเข้าไปในแผ่นดิน ซึ่งพระองค์ตรัสสัญญาไว้กับบรรพบุรุษของเขาให้เข้าไปยึดนั้น"
        },
        {
          "name": "Nehemiah 9:24",
          "verse": 24,
          "text": "ลูกหลานเหล่านั้นจึงเข้าไปและยึดแผ่นดินนั้น พระองค์ทรงปราบปรามชาวแผ่นดินนั้น คือคนคานาอันให้พ้นหน้าเขา และทรงมอบเขาทั้งหลายไว้ในมือของเขา พร้อมกับกษัตริย์และชนชาติทั้งหลายแห่งแผ่นดินนั้น ให้ได้กระทำแก่คนเหล่านั้นตามชอบใจเขา"
        },
        {
          "name": "Nehemiah 9:25",
          "verse": 25,
          "text": "และเขาจึงเข้ายึดหัวเมืองที่มีป้อม และแผ่นดินอุดม และถือกรรมสิทธิ์เรือนซึ่งเต็มด้วยของดีทั้งปวง ทั้งที่ขังน้ำซึ่งสกัดไว้ สวนองุ่น สวนมะกอกเทศ และต้นผลไม้มากมาย เขาจึงได้กินอิ่มจนอ้วน และปีติยินดีในพระคุณยิ่งของพระองค์"
        },
        {
          "name": "Nehemiah 9:26",
          "verse": 26,
          "text": "ถึงกระนั้นก็ดี เขาไม่เชื่อฟังและได้กบฏต่อพระองค์ เหวี่ยงพระราชบัญญัติของพระองค์ไว้เบื้องหลัง และได้ฆ่าผู้พยากรณ์ของพระองค์ ผู้ซึ่งได้ตักเตือนเขาเพื่อให้เขากลับมาหาพระองค์ และเขากระทำการหมิ่นประมาทอย่างใหญ่หลวง"
        },
        {
          "name": "Nehemiah 9:27",
          "verse": 27,
          "text": "เพราะฉะนั้นพระองค์ทรงมอบเขาไว้ในมือศัตรูของเขา ผู้ซึ่งกระทำให้เขาทนทุกข์และในเวลาแห่งการทนทุกข์ของเขานั้น เขาร้องทูลต่อพระองค์ และพระองค์ทรงฟังเขาจากฟ้าสวรรค์ พระองค์ได้ประทานบรรดาผู้ช่วยแก่เขา ผู้ได้ช่วยเขาให้พ้นจากมือศัตรูของเขาตามพระกรุณาซับซ้อนของพระองค์"
        },
        {
          "name": "Nehemiah 9:28",
          "verse": 28,
          "text": "แต่เมื่อเขาพักสงบแล้ว เขาก็กระทำความชั่วต่อพระพักตร์พระองค์อีก พระองค์จึงทรงสละเขาไว้ในมือศัตรูของเขา ศัตรูจึงได้ปกครองเขา ถึงกระนั้นเมื่อเขาหันมาร้องทูลต่อพระองค์ พระองค์ทรงฟังเขาจากฟ้าสวรรค์ และพระองค์ทรงช่วยเขาให้พ้นหลายครั้งหลายหน ตามพระกรุณาของพระองค์"
        },
        {
          "name": "Nehemiah 9:29",
          "verse": 29,
          "text": "และพระองค์ทรงตักเตือนเขา เพื่อว่าจะทรงหันเขาให้กลับมาสู่พระราชบัญญัติของพระองค์ แต่เขาก็ยังประพฤติอย่างเย่อหยิ่งอวดดี ไม่ยอมเชื่อฟังพระบัญญัติของพระองค์ แต่ได้กระทำผิดต่อคำตัดสินของพระองค์ (อันเป็นข้อปฏิบัติซึ่งมนุษย์จะดำรงชีพอยู่ได้) และได้หันบ่าดื้อและคอแข็งเข้าสู้และมิได้เชื่อฟัง"
        },
        {
          "name": "Nehemiah 9:30",
          "verse": 30,
          "text": "พระองค์ทรงอดทนกับเขาอยู่หลายปี และทรงเตือนเขาด้วยพระวิญญาณของพระองค์ทางผู้พยากรณ์ของพระองค์ เขาก็ยังไม่เงี่ยหูฟัง เพราะฉะนั้นพระองค์จึงทรงมอบเขาไว้ในมือของชนชาติทั้งหลายแห่งแผ่นดินนั้น"
        },
        {
          "name": "Nehemiah 9:31",
          "verse": 31,
          "text": "ถึงกระนั้นด้วยพระกรุณาซับซ้อนของพระองค์ พระองค์มิได้ทรงกระทำให้เขาพินาศหรือละทิ้งเขาเสีย เพราะพระองค์ทรงเป็นพระเจ้าผู้ทรงพระเมตตาและพระกรุณา"
        },
        {
          "name": "Nehemiah 9:32",
          "verse": 32,
          "text": "ข้าแต่พระเจ้าของข้าพระองค์ทั้งหลาย ซึ่งเป็นพระเจ้าใหญ่ยิ่ง ทรงฤทธิ์และน่าเกรงกลัว ผู้ทรงรักษาพันธสัญญาและความเมตตา ฉะนั้นบัดนี้ขอพระองค์อย่าทรงเห็นว่าความทุกข์ยากลำบากทั้งสิ้นนั้นเป็นแต่สิ่งเล็กน้อยซึ่งบังเกิดขึ้นกับข้าพระองค์ทั้งหลาย กับบรรดากษัตริย์ของข้าพระองค์ กับบรรดาเจ้านาย บรรดาปุโรหิต บรรดาผู้พยากรณ์ บรรพบุรุษ และชนชาติของพระองค์ทั้งสิ้น ตั้งแต่สมัยกษัตริย์อัสซีเรีย จนถึงวันนี้"
        },
        {
          "name": "Nehemiah 9:33",
          "verse": 33,
          "text": "แต่ในบรรดาสิ่งที่เกิดขึ้นแก่ข้าพระองค์ทั้งหลาย พระองค์ยุติธรรม เพราะพระองค์ทรงประกอบกิจอย่างเที่ยงตรง แต่ข้าพระองค์ทั้งหลายประพฤติอย่างชั่วร้าย"
        },
        {
          "name": "Nehemiah 9:34",
          "verse": 34,
          "text": "บรรดากษัตริย์ เจ้านาย ปุโรหิต และบรรพบุรุษของข้าพระองค์ทั้งหลาย มิได้รักษาพระราชบัญญัติของพระองค์ หรือเชื่อฟังพระบัญญัติของพระองค์ และพระโอวาทของพระองค์ซึ่งพระองค์ทรงเตือนเขา"
        },
        {
          "name": "Nehemiah 9:35",
          "verse": 35,
          "text": "เพราะเขาทั้งหลายมิได้ปรนนิบัติพระองค์ในราชอาณาจักรของเขา ในพระคุณยิ่งของพระองค์ซึ่งพระองค์ทรงประทานแก่เขา และในแผ่นดินที่ใหญ่อุดมซึ่งพระองค์ทรงยกให้แก่เขา และเขามิได้หันกลับจากการชั่วร้ายของเขา"
        },
        {
          "name": "Nehemiah 9:36",
          "verse": 36,
          "text": "ดูเถิด วันนี้ข้าพระองค์ทั้งหลายเป็นทาสในแผ่นดินที่พระองค์ประทานแก่บรรพบุรุษของข้าพระองค์ทั้งหลาย เพื่อให้ได้รับประทานพืชผลกับของอันดีของมัน ดูเถิด ข้าพระองค์ทั้งหลายเป็นทาสในแผ่นดินนั้น"
        },
        {
          "name": "Nehemiah 9:37",
          "verse": 37,
          "text": "และผลิตผลอันมากมายของแผ่นดินนั้นก็ตกแก่กษัตริย์ผู้ที่พระองค์ทรงตั้งไว้เหนือข้าพระองค์ทั้งหลาย ด้วยเหตุบาปของข้าพระองค์ทั้งหลาย เขาทั้งหลายมีอำนาจเหนือร่างกาย และเหนือฝูงสัตว์ของข้าพระองค์ทั้งหลาย ตามความพอใจของเขาทั้งหลาย และข้าพระองค์ทั้งหลายทุกข์นัก"
        },
        {
          "name": "Nehemiah 9:38",
          "verse": 38,
          "text": "เหตุบรรดาสิ่งเหล่านี้เราทั้งหลายจึงกระทำพันธสัญญามั่นคงและบันทึกไว้ เจ้านาย คนเลวีและปุโรหิตของเราทั้งหลายจึงประทับตราของเขาไว้”  "
        }
      ]
    },
    {
      "name": "Nehemiah 10",
      "chapter": 10,
      "verses": [
        {
          "name": "Nehemiah 10:1",
          "verse": 1,
          "text": "บรรดาผู้ที่ประทับตราของเขาไว้คือ เนหะมีย์ผู้ว่าราชการ ผู้เป็นบุตรชายฮาคาลิยาห์ เศเดคียาห์"
        },
        {
          "name": "Nehemiah 10:2",
          "verse": 2,
          "text": "เสไรอาห์ อาซาริยาห์ เยเรมีย์"
        },
        {
          "name": "Nehemiah 10:3",
          "verse": 3,
          "text": "ปาชเฮอร์ อามาริยาห์ มัลคิยาห์"
        },
        {
          "name": "Nehemiah 10:4",
          "verse": 4,
          "text": "ฮัทธัช เชบานิยาห์ มัลลูค"
        },
        {
          "name": "Nehemiah 10:5",
          "verse": 5,
          "text": "ฮาริม เมเรโมท โอบาดีห์"
        },
        {
          "name": "Nehemiah 10:6",
          "verse": 6,
          "text": "ดาเนียล กินเนโธน บารุค"
        },
        {
          "name": "Nehemiah 10:7",
          "verse": 7,
          "text": "เมชุลลาม อาบียาห์ มิยามิน"
        },
        {
          "name": "Nehemiah 10:8",
          "verse": 8,
          "text": "มาอาซิยาห์ บิลกัย เชไมอาห์ คนเหล่านี้เป็นปุโรหิต"
        },
        {
          "name": "Nehemiah 10:9",
          "verse": 9,
          "text": "และคนเลวีคือ เยชูอาผู้เป็นบุตรชายอาซันยาห์ บินนุยลูกหลานเฮนาดัด ขัดมีเอล"
        },
        {
          "name": "Nehemiah 10:10",
          "verse": 10,
          "text": "และพี่น้องของเขา เชบานิยาห์ โฮดียาห์ เคลิทา เปไลยาห์ ฮานัน"
        },
        {
          "name": "Nehemiah 10:11",
          "verse": 11,
          "text": "มีคา เรโหบ ฮาชาบิยาห์"
        },
        {
          "name": "Nehemiah 10:12",
          "verse": 12,
          "text": "ศักเกอร์ เชเรบิยาห์ เชบานิยาห์"
        },
        {
          "name": "Nehemiah 10:13",
          "verse": 13,
          "text": "โฮดียาห์ บานี เบนินู"
        },
        {
          "name": "Nehemiah 10:14",
          "verse": 14,
          "text": "บรรดาหัวหน้าของประชาชนคือ ปาโรช ปาหัทโมอับ เอลาม ศัทธู บานี"
        },
        {
          "name": "Nehemiah 10:15",
          "verse": 15,
          "text": "บุนนี อัสกาด เบบัย"
        },
        {
          "name": "Nehemiah 10:16",
          "verse": 16,
          "text": "อาโดนียาห์ บิกวัย อาดีน"
        },
        {
          "name": "Nehemiah 10:17",
          "verse": 17,
          "text": "อาเทอร์ เฮเซคียาห์ อัสซูร์"
        },
        {
          "name": "Nehemiah 10:18",
          "verse": 18,
          "text": "โฮดียาห์ ฮาชูม เบไซ"
        },
        {
          "name": "Nehemiah 10:19",
          "verse": 19,
          "text": "ฮาริฟ อานาโธท เนบัย"
        },
        {
          "name": "Nehemiah 10:20",
          "verse": 20,
          "text": "มักปีอาช เมชุลลาม เฮซีร์"
        },
        {
          "name": "Nehemiah 10:21",
          "verse": 21,
          "text": "เมเชซาเบล ศาโดก ยาดดูวา"
        },
        {
          "name": "Nehemiah 10:22",
          "verse": 22,
          "text": "เป-ลาทียาห์ ฮานัน อานายาห์"
        },
        {
          "name": "Nehemiah 10:23",
          "verse": 23,
          "text": "โฮเชยา ฮานันยาห์ หัสชูบ"
        },
        {
          "name": "Nehemiah 10:24",
          "verse": 24,
          "text": "ฮัลโลเหช ปิลหา โชเบก"
        },
        {
          "name": "Nehemiah 10:25",
          "verse": 25,
          "text": "เรฮูม ฮาชับนาห์ มาอาเสอาห์"
        },
        {
          "name": "Nehemiah 10:26",
          "verse": 26,
          "text": "อาหิยาห์ ฮานัน อานัน"
        },
        {
          "name": "Nehemiah 10:27",
          "verse": 27,
          "text": "มัลลูค ฮาริม บาอานาห์"
        },
        {
          "name": "Nehemiah 10:28",
          "verse": 28,
          "text": "ส่วนประชาชนนอกนั้น บรรดาปุโรหิต คนเลวี คนเฝ้าประตู นักร้อง คนใช้ประจำพระวิหาร และคนทั้งปวงผู้ได้แยกตัวออกจากชนชาติทั้งหลายของแผ่นดินเหล่านั้นมาถือพระราชบัญญัติของพระเจ้า ทั้งภรรยาของเขา บุตรชายบุตรสาวของเขา และคนทั้งปวงผู้มีความรู้และความเข้าใจ"
        },
        {
          "name": "Nehemiah 10:29",
          "verse": 29,
          "text": "ได้สมทบกับพี่น้องของเขา กับขุนนางของเขา ได้เข้าในการสาปแช่งและในการสาบานที่จะดำเนินตามพระราชบัญญัติของพระเจ้า ซึ่งทรงมอบไว้ทางโมเสสผู้รับใช้ของพระเจ้า และที่จะปฏิบัติและกระทำตามพระบัญญัติทั้งสิ้นของพระเยโฮวาห์องค์พระผู้เป็นเจ้าของเรา และตามคำตัดสินและกฎเกณฑ์ของพระองค์"
        },
        {
          "name": "Nehemiah 10:30",
          "verse": 30,
          "text": "และที่เราทั้งหลายจะไม่ยกบุตรสาวของเราให้แก่ชนชาติทั้งหลายของแผ่นดินนั้น และไม่รับบุตรสาวของเขาทั้งหลายให้แก่บุตรชายของเรา"
        },
        {
          "name": "Nehemiah 10:31",
          "verse": 31,
          "text": "และถ้าชนชาติทั้งหลายของแผ่นดินนั้นนำเครื่องใช้หรือข้าวอย่างใดๆมาขายในวันสะบาโต เราจะไม่ซื้อจากเขาในวันสะบาโตหรือในวันบริสุทธิ์ และเราจะไม่เก็บผลของปีที่เจ็ด และไม่เก็บหนี้สินทุกอย่าง"
        },
        {
          "name": "Nehemiah 10:32",
          "verse": 32,
          "text": "และเราทั้งหลายกำหนดไว้ว่าจะให้คิดกับตัวเราเป็นรายปีให้เสียคนละจำนวนหนึ่งส่วนสามเชเขล เพื่อการปรนนิบัติในพระนิเวศของพระเจ้าของเรา"
        },
        {
          "name": "Nehemiah 10:33",
          "verse": 33,
          "text": "คือให้เป็นราคาขนมปังหน้าพระพักตร์ ธัญญบูชาเนืองนิตย์ เครื่องเผาบูชาเนืองนิตย์ สำหรับสะบาโตต่างๆ วันขึ้นหนึ่งค่ำ เทศกาลกำหนดต่างๆ สิ่งของบริสุทธิ์ และเครื่องบูชาไถ่บาปเพื่อทำการลบมลทินบาปของพวกอิสราเอล สำหรับงานทุกอย่างในพระนิเวศของพระเจ้าของเราทั้งหลาย"
        },
        {
          "name": "Nehemiah 10:34",
          "verse": 34,
          "text": "เราได้จับฉลากด้วย คือบรรดาปุโรหิต คนเลวี และประชาชนทั้งหลายเพื่อเอาฟืนถวาย นำเข้ามาในพระนิเวศของพระเจ้าของเรา ตามเรือนบรรพบุรุษของเรา ตามเวลากำหนดเป็นปีๆไป เพื่อเผาบนแท่นบูชาแห่งพระเยโฮวาห์พระเจ้าของเรา ตามที่บันทึกไว้ในพระราชบัญญัติ"
        },
        {
          "name": "Nehemiah 10:35",
          "verse": 35,
          "text": "และเพื่อนำผลแรกแห่งที่ดินของเรา และผลแรกของผลต้นไม้ทั้งสิ้นทุกปี มายังพระนิเวศของพระเยโฮวาห์"
        },
        {
          "name": "Nehemiah 10:36",
          "verse": 36,
          "text": "และจะนำบุตรชายหัวปี และสัตว์หัวปีของเรา ตามที่บันทึกไว้ในพระราชบัญญัติ และลูกหัวปีแห่งฝูงวัว และฝูงแพะแกะของเรามายังพระนิเวศของพระเจ้าของเรา ยังปุโรหิตผู้ปรนนิบัติอยู่ในพระนิเวศแห่งพระเจ้าของเรา"
        },
        {
          "name": "Nehemiah 10:37",
          "verse": 37,
          "text": "และที่จะนำยอดแป้งเปียกของเรา สิ่งบริจาคของเรา ผลไม้ของต้นไม้ทุกต้น น้ำองุ่นและน้ำมัน มายังบรรดาปุโรหิต มายังห้องพระนิเวศของพระเจ้าของเรา และที่จะนำสิบชักหนึ่งจากแผ่นดินของเรามาให้คนเลวี เพราะคนเลวีเป็นผู้เก็บสิบชักหนึ่งแห่งงานของเราจากหัวเมืองชนบททั้งสิ้นของเรา"
        },
        {
          "name": "Nehemiah 10:38",
          "verse": 38,
          "text": "และปุโรหิต ลูกหลานของอาโรน จะอยู่กับคนเลวีเมื่อคนเลวีได้รับสิบชักหนึ่ง และคนเลวีจะนำสิบชักหนึ่งของสิบชักหนึ่งมายังพระนิเวศของพระเจ้าของเรา มายังห้อง ยังคลังพัสดุ"
        },
        {
          "name": "Nehemiah 10:39",
          "verse": 39,
          "text": "เพราะประชาชนอิสราเอลและคนเลวีจะนำส่วนบริจาคคือ ข้าว น้ำองุ่นใหม่และน้ำมัน มายังห้องซึ่งเป็นที่เก็บเครื่องใช้ของสถานบริสุทธิ์ และที่อยู่ของปุโรหิตผู้ปรนนิบัติ และคนเฝ้าประตู และนักร้อง เราจะไม่เพิกเฉยต่อพระนิเวศของพระเจ้าของเรา  "
        }
      ]
    },
    {
      "name": "Nehemiah 11",
      "chapter": 11,
      "verses": [
        {
          "name": "Nehemiah 11:1",
          "verse": 1,
          "text": "พวกประมุขของประชาชนอาศัยอยู่ในเยรูซาเล็ม และประชาชนนอกนั้นจับฉลากกัน เพื่อจะนำเอาคนส่วนหนึ่งในสิบส่วนให้เข้าไปอยู่ในเยรูซาเล็มนครบริสุทธิ์ ฝ่ายอีกเก้าส่วนสิบนั้นให้อยู่ในหัวเมืองต่างๆ"
        },
        {
          "name": "Nehemiah 11:2",
          "verse": 2,
          "text": "และประชาชนได้โมทนาแก่บรรดาผู้ที่สมัครใจไปอยู่ในเยรูซาเล็ม"
        },
        {
          "name": "Nehemiah 11:3",
          "verse": 3,
          "text": "ต่อไปนี้เป็นหัวหน้ามณฑลที่มาอาศัยอยู่ในเยรูซาเล็ม แต่ในหัวเมืองของประเทศยูดาห์ต่างคนต่างอาศัยอยู่ในที่ดินของตนในหัวเมืองของตน คืออิสราเอล บรรดาปุโรหิต คนเลวี คนใช้ประจำพระวิหาร และลูกหลานข้าราชการของซาโลมอน"
        },
        {
          "name": "Nehemiah 11:4",
          "verse": 4,
          "text": "บางคนในลูกหลานของยูดาห์และลูกหลานของเบนยามินอาศัยอยู่ในเยรูซาเล็ม ลูกหลานของยูดาห์มี อาธายาห์บุตรชายอุสซียาห์ ผู้เป็นบุตรชายเศคาริยาห์ ผู้เป็นบุตรชายอามาริยาห์ ผู้เป็นบุตรชายเชฟาทิยาห์ ผู้เป็นบุตรชายมาหะลาเลล แห่งคนเปเรศ"
        },
        {
          "name": "Nehemiah 11:5",
          "verse": 5,
          "text": "และมาอาเสอาห์บุตรชายบารุค ผู้เป็นบุตรชายคลโฮเซห์ ผู้เป็นบุตรชายฮาซายาห์ ผู้เป็นบุตรชายอาดายาห์ ผู้เป็นบุตรชายโยยาริบ ผู้เป็นบุตรชายเศคาริยาห์ ผู้เป็นบุตรชายชาวชีโลห์"
        },
        {
          "name": "Nehemiah 11:6",
          "verse": 6,
          "text": "ลูกหลานของเปเรศทั้งสิ้นที่อาศัยอยู่ในเยรูซาเล็ม มีคนเก่งกล้า สี่ร้อยหกสิบแปดคน"
        },
        {
          "name": "Nehemiah 11:7",
          "verse": 7,
          "text": "และต่อไปนี้เป็นคนเบนยามิน คือสัลลูบุตรชายเมชุลลาม ผู้เป็นบุตรชายโยเอด ผู้เป็นบุตรชายเปดายาห์ ผู้เป็นบุตรชายโคลายาห์ ผู้เป็นบุตรชายมาอาเสอาห์ ผู้เป็นบุตรชายอิธีเอล ผู้เป็นบุตรชายเยชายาห์"
        },
        {
          "name": "Nehemiah 11:8",
          "verse": 8,
          "text": "และถัดเขาไปคือ กับบัย สัลลัย มีเก้าร้อยยี่สิบแปดคน"
        },
        {
          "name": "Nehemiah 11:9",
          "verse": 9,
          "text": "โยเอลบุตรชายศิครีเป็นผู้ดูแลเขาทั้งหลาย และเหนือเมืองนั้นยูดาห์บุตรชายเสนูอาห์เป็นที่สอง"
        },
        {
          "name": "Nehemiah 11:10",
          "verse": 10,
          "text": "จากบรรดาปุโรหิตคือ เยดายาห์บุตรชายโยยาริบ ยาคีน"
        },
        {
          "name": "Nehemiah 11:11",
          "verse": 11,
          "text": "เสไรอาห์บุตรชายฮิลคียาห์ ผู้เป็นบุตรชายเมชุลลาม ผู้เป็นบุตรชายศาโดก ผู้เป็นบุตรชายเมราโยท ผู้เป็นบุตรชายอาหิทูบ ผู้ปกครองพระนิเวศของพระเจ้า"
        },
        {
          "name": "Nehemiah 11:12",
          "verse": 12,
          "text": "และพี่น้องของเขาที่ทำงานอยู่ในพระนิเวศ มีแปดร้อยยี่สิบสองคน และอาดายาห์บุตรชายเยโรฮัม ผู้เป็นบุตรชายเปลาลิยาห์ ผู้เป็นบุตรชายอัมซี ผู้เป็นบุตรชายเศคาริยาห์ ผู้เป็นบุตรชายปาชเฮอร์ ผู้เป็นบุตรชายมัลคิยาห์"
        },
        {
          "name": "Nehemiah 11:13",
          "verse": 13,
          "text": "และพี่น้องของเขา ประมุขของบรรพบุรุษ มีสองร้อยสี่สิบสองคน และอามาชสัยบุตรชายอาซาเรล ผู้เป็นบุตรชายอัคซัย ผู้เป็นบุตรชายเมซิลเลโมท ผู้เป็นบุตรชายอิมเมอร์"
        },
        {
          "name": "Nehemiah 11:14",
          "verse": 14,
          "text": "และพี่น้องของเขาเป็นทแกล้วทหาร มีหนึ่งร้อยยี่สิบแปดคน ผู้ดูแลของเขาคือ ศับดีเอลบุตรชายของคนใหญ่คนโตคนหนึ่ง"
        },
        {
          "name": "Nehemiah 11:15",
          "verse": 15,
          "text": "จากคนเลวีคือ เชไมอาห์บุตรชายหัสชูบ ผู้เป็นบุตรชายอัสรีคัม ผู้เป็นบุตรชายฮาชาบิยาห์ ผู้เป็นบุตรชายบุนนี"
        },
        {
          "name": "Nehemiah 11:16",
          "verse": 16,
          "text": "และชับเบธัยกับโยซาบาด จากพวกหัวหน้าของคนเลวี ผู้ควบคุมการงานภายนอกพระนิเวศของพระเจ้า"
        },
        {
          "name": "Nehemiah 11:17",
          "verse": 17,
          "text": "และมัทธานิยาห์บุตรชายมีคา ผู้เป็นบุตรชายศับดี ผู้เป็นบุตรชายอาสาฟ ผู้เป็นหัวหน้าในการเริ่มต้นการโมทนาพระคุณในการอธิษฐาน และบัคบูคิยาห์เป็นที่สองในหมู่พี่น้องของเขา และอับดาบุตรชายชัมมูอา ผู้เป็นบุตรชายกาลาล ผู้เป็นบุตรชายเยดูธูน"
        },
        {
          "name": "Nehemiah 11:18",
          "verse": 18,
          "text": "คนเลวีทั้งหมดในนครบริสุทธิ์มี สองร้อยแปดสิบสี่คน"
        },
        {
          "name": "Nehemiah 11:19",
          "verse": 19,
          "text": "คนเฝ้าประตูมี อักขูบ ทัลโมนและพี่น้องของเขา ผู้เฝ้าบรรดาประตูมีหนึ่งร้อยเจ็ดสิบสองคน"
        },
        {
          "name": "Nehemiah 11:20",
          "verse": 20,
          "text": "คนอิสราเอลนอกนั้น ที่เป็นพวกปุโรหิตและคนเลวี อยู่ในหัวเมืองทั้งสิ้นของยูดาห์ ทุกคนอยู่ในที่ดินมรดกของเขา"
        },
        {
          "name": "Nehemiah 11:21",
          "verse": 21,
          "text": "แต่คนใช้ประจำพระวิหารอยู่ที่โอเฟล และศีหะกับกิชปาควบคุมคนใช้ประจำพระวิหาร"
        },
        {
          "name": "Nehemiah 11:22",
          "verse": 22,
          "text": "ผู้ดูแลคนเลวีในเยรูซาเล็มคือ อุสซีบุตรชายบานี ผู้เป็นบุตรชายฮาชาบิยาห์ ผู้เป็นบุตรชายมัทธานิยาห์ ผู้เป็นบุตรชายมีคา สำหรับลูกหลานของอาสาฟ พวกนักร้องดูแลการงานพระนิเวศของพระเจ้า"
        },
        {
          "name": "Nehemiah 11:23",
          "verse": 23,
          "text": "เพราะมีพระบัญชาจากกษัตริย์ถึงเรื่องเขา และมีของส่วนแบ่งที่ได้ตกลงกันไว้สำหรับนักร้อง ตามที่ต้องการทุกๆวัน"
        },
        {
          "name": "Nehemiah 11:24",
          "verse": 24,
          "text": "และเปธาหิยาห์บุตรชายเมเชซาเบล คนเศ-ราห์ บุตรชายยูดาห์เป็นสนองโอษฐ์ของกษัตริย์ในเรื่องกิจการต่างๆอันเกี่ยวกับประชาชน"
        },
        {
          "name": "Nehemiah 11:25",
          "verse": 25,
          "text": "ส่วนที่ชนบทและไร่นาของชนบทเหล่านั้น ประชาชนพวกยูดาห์บางคนอาศัยอยู่ในคีริยาทอารบา และชนบทของเมืองนั้น และในดีโบนกับชนบทของเมืองนั้น และในเยขับเซเอลกับชนบทของเมืองนั้น"
        },
        {
          "name": "Nehemiah 11:26",
          "verse": 26,
          "text": "และในเยชูอากับในโมลาดาห์ และเบธเปเลท"
        },
        {
          "name": "Nehemiah 11:27",
          "verse": 27,
          "text": "ในฮาซารชูอาล ในเบเออร์เชบากับชนบทของเมืองนั้น"
        },
        {
          "name": "Nehemiah 11:28",
          "verse": 28,
          "text": "ในศิกลาก ในเมโคนาห์กับชนบทของเมืองนั้น"
        },
        {
          "name": "Nehemiah 11:29",
          "verse": 29,
          "text": "ในเอนริมโมน ในโศราห์ ในยารมูท"
        },
        {
          "name": "Nehemiah 11:30",
          "verse": 30,
          "text": "ศาโนอาห์ อดุลลัมและชนบทของเมืองนั้น ลาคีชและไร่นาของเมืองนั้น อาเซคาห์กับชนบทของเมืองนั้น เขาจึงตั้งค่ายจากเบเออร์เชบาถึงหุบเขาฮินโนม"
        },
        {
          "name": "Nehemiah 11:31",
          "verse": 31,
          "text": "ประชาชนเบนยามินอยู่ต่อจากเกบาไปด้วย ที่มิคมาช ที่อัยยา เบธเอลและชนบทของเมืองนั้น"
        },
        {
          "name": "Nehemiah 11:32",
          "verse": 32,
          "text": "ที่อานาโธท โนบ อานานิยาห์"
        },
        {
          "name": "Nehemiah 11:33",
          "verse": 33,
          "text": "ฮาโซร์ รามาห์ กิททาอิม"
        },
        {
          "name": "Nehemiah 11:34",
          "verse": 34,
          "text": "ฮาดิด เสโบอิม เนบัลลัท"
        },
        {
          "name": "Nehemiah 11:35",
          "verse": 35,
          "text": "โลด และโอโน หุบเขาของพวกช่างฝีมือ"
        },
        {
          "name": "Nehemiah 11:36",
          "verse": 36,
          "text": "และบางส่วนของคนเลวีอยู่ในยูดาห์และในเบนยามิน  "
        }
      ]
    },
    {
      "name": "Nehemiah 12",
      "chapter": 12,
      "verses": [
        {
          "name": "Nehemiah 12:1",
          "verse": 1,
          "text": "ต่อไปนี้เป็นปุโรหิตและคนเลวีที่ขึ้นมากับเศรุบบาเบลบุตรชายเชอัลทิเอล และกับเยชูอาคือ เสไรอาห์ เยเรมีย์ เอสรา"
        },
        {
          "name": "Nehemiah 12:2",
          "verse": 2,
          "text": "อามาริยาห์ มัลลูค ฮัทธัช"
        },
        {
          "name": "Nehemiah 12:3",
          "verse": 3,
          "text": "เชคานิยาห์ เรฮูม เมเรโมท"
        },
        {
          "name": "Nehemiah 12:4",
          "verse": 4,
          "text": "อิดโด กินเนโธน อาบียาห์"
        },
        {
          "name": "Nehemiah 12:5",
          "verse": 5,
          "text": "มิยามิน มาอาดียาห์ บิลกาห์"
        },
        {
          "name": "Nehemiah 12:6",
          "verse": 6,
          "text": "เชไมอาห์ โยยาริบ เยดายาห์"
        },
        {
          "name": "Nehemiah 12:7",
          "verse": 7,
          "text": "สัลลู อาโมค ฮิลคียาห์ เยดายาห์ คนเหล่านี้เป็นปุโรหิตใหญ่และพี่น้องของเขาในสมัยของเยชูอา"
        },
        {
          "name": "Nehemiah 12:8",
          "verse": 8,
          "text": "คนเลวีคือ เยชูอา บินนุย ขัดมีเอล เชเรบิยาห์ ยูดาห์ และมัทธานิยาห์ ผู้ซึ่งดูแลการเพลงโมทนาพร้อมกับพี่น้องของเขา"
        },
        {
          "name": "Nehemiah 12:9",
          "verse": 9,
          "text": "และบัคบูคิยาห์ กับอุนนีพี่น้องของเขา ยืนอยู่ตรงกันข้ามในการปรนนิบัติ"
        },
        {
          "name": "Nehemiah 12:10",
          "verse": 10,
          "text": "และเยชูอาให้กำเนิดบุตรชื่อโยยาคิม โยยาคิมให้กำเนิดบุตรชื่อเอลียาชีบ เอลียาชีบให้กำเนิดบุตรชื่อโยยาดา"
        },
        {
          "name": "Nehemiah 12:11",
          "verse": 11,
          "text": "โยยาดาให้กำเนิดบุตรชื่อโยนาธาน และโยนาธานให้กำเนิดบุตรชื่อยาดดูวา"
        },
        {
          "name": "Nehemiah 12:12",
          "verse": 12,
          "text": "และในรัชกาลโยยาคิม มีปุโรหิตผู้เป็นประมุขของบรรพบุรุษคือ ของคนเสไรอาห์มี เมรายาห์ ของคนเยเรมีย์มี ฮานันยาห์"
        },
        {
          "name": "Nehemiah 12:13",
          "verse": 13,
          "text": "ของคนเอสรามี เมชุลลาม ของคนอามาริยาห์มี เยโฮฮานัน"
        },
        {
          "name": "Nehemiah 12:14",
          "verse": 14,
          "text": "ของคนมัลลูคมี โยนาธาน ของคนเชบานิยาห์มี โยเซฟ"
        },
        {
          "name": "Nehemiah 12:15",
          "verse": 15,
          "text": "ของคนฮาริมมี อัดนา ของคนเมราโยทมี เฮลคาย"
        },
        {
          "name": "Nehemiah 12:16",
          "verse": 16,
          "text": "ของคนอิดโดมี เศคาริยาห์ ของคนกินเนโธนมี เมชุลลาม"
        },
        {
          "name": "Nehemiah 12:17",
          "verse": 17,
          "text": "ของคนอาบียาห์มี ศิครี ของคนมินยามิน ของคนโมอัดยาห์มี ปิลทัย"
        },
        {
          "name": "Nehemiah 12:18",
          "verse": 18,
          "text": "ของคนบิลกาห์มี ชัมมูอา ของคนเชไมอาห์มี เยโฮนาธัน"
        },
        {
          "name": "Nehemiah 12:19",
          "verse": 19,
          "text": "และของคนโยยาริบมี มัทเธนัย ของคนเยดายาห์มี อุสซี"
        },
        {
          "name": "Nehemiah 12:20",
          "verse": 20,
          "text": "ของคนสัลลัยมี คาลลัย ของคนอาโมคมี เอเบอร์"
        },
        {
          "name": "Nehemiah 12:21",
          "verse": 21,
          "text": "ของคนฮิลคียาห์มี ฮาชาบิยาห์ ของคนเยดายาห์มี เนธันเอล"
        },
        {
          "name": "Nehemiah 12:22",
          "verse": 22,
          "text": "ส่วนคนเลวีในสมัยของเอลียาชีบ โยยาดา โยฮานัน และยาดดูวา ชื่อประมุขของบรรพบุรุษมีบันทึกไว้ทั้งบรรดาปุโรหิตจนถึงรัชสมัยของดาริอัสคนเปอร์เซีย"
        },
        {
          "name": "Nehemiah 12:23",
          "verse": 23,
          "text": "ลูกหลานของเลวี ประมุขของบรรพบุรุษ มีบันทึกไว้ในหนังสือพงศาวดาร จนสมัยของโยฮานันบุตรชายเอลียาชีบ"
        },
        {
          "name": "Nehemiah 12:24",
          "verse": 24,
          "text": "และหัวหน้าของคนเลวีคือ ฮาชาบิยาห์ เชเรบิยาห์ และเยชูอาบุตรชายขัดมีเอล กับญาติพี่น้องของเขาอยู่ตรงกันข้าม ที่จะสรรเสริญและโมทนาพระคุณ ตามบัญญัติของดาวิดคนของพระเจ้า เป็นยามๆไป"
        },
        {
          "name": "Nehemiah 12:25",
          "verse": 25,
          "text": "มัทธานิยาห์ บัคบูคิยาห์ โอบาดีห์ เมชุลลาม ทัลโมน และอักขูบ เป็นคนเฝ้าประตู ยืนเฝ้าอยู่ที่โรงพัสดุของประตู"
        },
        {
          "name": "Nehemiah 12:26",
          "verse": 26,
          "text": "คนเหล่านี้อยู่ในสมัยของโยยาคิมบุตรชายเยชูอา ผู้เป็นบุตรชายโยซาดัก และในสมัยของเนหะมีย์ผู้ว่าราชการ กับในสมัยของเอสราปุโรหิต และธรรมาจารย์"
        },
        {
          "name": "Nehemiah 12:27",
          "verse": 27,
          "text": "คราวเมื่อทำพิธีมอบถวายกำแพงเยรูซาเล็ม เขาได้แสวงหาคนเลวีตามที่ของเขาทั่วทุกแห่ง เพื่อจะนำเขามาที่เยรูซาเล็ม เพื่อฉลองมอบถวายด้วยความยินดี ด้วยการโมทนาและด้วยการร้องเพลง ด้วยฉาบ พิณใหญ่ และพิณเขาคู่"
        },
        {
          "name": "Nehemiah 12:28",
          "verse": 28,
          "text": "ลูกหลานพวกนักร้องได้รวมกันมาจากมณฑลรอบเยรูซาเล็ม และจากชนบทของชาวเนโทฟาห์"
        },
        {
          "name": "Nehemiah 12:29",
          "verse": 29,
          "text": "ทั้งมาจากวงศ์วานกิลกาล และจากเขตเกบาและอัสมาเวท เพราะบรรดานักร้องได้สร้างชนบทของตนรอบเยรูซาเล็ม"
        },
        {
          "name": "Nehemiah 12:30",
          "verse": 30,
          "text": "บรรดาปุโรหิตและคนเลวีได้ชำระตนให้บริสุทธิ์ และเขาทั้งหลายได้ชำระประชาชน และประตูเมือง กับกำแพงให้บริสุทธิ์"
        },
        {
          "name": "Nehemiah 12:31",
          "verse": 31,
          "text": "แล้วข้าพเจ้าได้นำเจ้านายแห่งยูดาห์ขึ้นบนกำแพง และแต่งตั้งให้คณะใหญ่สองคณะ เป็นผู้กล่าวโมทนาและเดินเป็นกระบวนแห่ คณะหนึ่งไปทางขวาขึ้นไปบนกำแพงจนถึงประตูกองขยะ"
        },
        {
          "name": "Nehemiah 12:32",
          "verse": 32,
          "text": "และถัดเขาไปมี โฮชายาห์ และเจ้านายแห่งยูดาห์ครึ่งหนึ่ง"
        },
        {
          "name": "Nehemiah 12:33",
          "verse": 33,
          "text": "กับอาซาริยาห์ เอสรา เมชุลลาม"
        },
        {
          "name": "Nehemiah 12:34",
          "verse": 34,
          "text": "ยูดาห์ เบนยามิน เชไมอาห์ และเยเรมีย์"
        },
        {
          "name": "Nehemiah 12:35",
          "verse": 35,
          "text": "และบุตรชายของพวกปุโรหิตบางคนที่มีแตรคือ เศคาริยาห์บุตรชายโยนาธาน ผู้เป็นบุตรชายเชไมอาห์ ผู้เป็นบุตรชายมัทธานิยาห์ ผู้เป็นบุตรชายมีคายาห์ ผู้เป็นบุตรชายศักเกอร์ ผู้เป็นบุตรชายอาสาฟ"
        },
        {
          "name": "Nehemiah 12:36",
          "verse": 36,
          "text": "กับญาติพี่น้องของเขาคือ เชไมอาห์ อาซาเรล มิลาลัย กิลาลัย มาอัย เนธันเอลและยูดาห์ ฮานานี พร้อมกับเครื่องดนตรีของดาวิดคนของพระเจ้า และเอสราธรรมาจารย์ได้เดินนำหน้าเขา"
        },
        {
          "name": "Nehemiah 12:37",
          "verse": 37,
          "text": "ที่ประตูน้ำพุ ซึ่งอยู่ตรงข้ามกับพวกเขา เขาทั้งหลายเดินขึ้นบันไดของนครดาวิด ที่ทางขึ้นกำแพงเหนือพระราชวังของดาวิดถึงประตูน้ำทางทิศตะวันออก"
        },
        {
          "name": "Nehemiah 12:38",
          "verse": 38,
          "text": "อีกคณะหนึ่งที่กล่าวคำโมทนาเดินไปทางตรงกันข้าม และข้าพเจ้าตามเขาไป พร้อมกับประชาชนครึ่งหนึ่ง บนกำแพงเหนือหอคอยเตาไฟ ถึงกำแพงกว้าง"
        },
        {
          "name": "Nehemiah 12:39",
          "verse": 39,
          "text": "และเหนือประตูเอฟราอิม และทางประตูเก่า และทางประตูปลา และหอคอยฮานันเอล และหอคอยเมอาห์ ถึงประตูแกะ และเขามาหยุดอยู่ที่ประตูยาม"
        },
        {
          "name": "Nehemiah 12:40",
          "verse": 40,
          "text": "คณะทั้งสองผู้กล่าวคำโมทนาได้มายืนอยู่ที่พระนิเวศของพระเจ้า ทั้งข้าพเจ้าและเจ้าหน้าที่ครึ่งหนึ่งอยู่กับข้าพเจ้า"
        },
        {
          "name": "Nehemiah 12:41",
          "verse": 41,
          "text": "กับปุโรหิตที่ถือแตรคือ เอลียาคิม มาอาเสอาห์ มินยามิน มีคายาห์ เอลีโอนัย เศคาริยาห์ กับฮานันยาห์"
        },
        {
          "name": "Nehemiah 12:42",
          "verse": 42,
          "text": "และมาอาเสอาห์ เชไมอาห์ เอเลอาซาร์ อุสซี เยโฮฮานัน มัลคิยาห์ เอลาม และเอเซอร์ และบรรดานักร้องได้ร้องเพลงด้วยเสียงดัง มีอิสราหิยาห์เป็นหัวหน้าของเขา"
        },
        {
          "name": "Nehemiah 12:43",
          "verse": 43,
          "text": "และเขาทั้งหลายได้ถวายเครื่องสัตวบูชาใหญ่โตในวันนั้น และเปรมปรีดิ์ เพราะพระเจ้าทรงกระทำให้เขาเปรมปรีดิ์ด้วยความชื่นบานใหญ่ยิ่ง พวกภรรยาและเด็กๆก็เปรมปรีดิ์ด้วย และความชื่นบานของเยรูซาเล็มก็ได้ยินไปไกล"
        },
        {
          "name": "Nehemiah 12:44",
          "verse": 44,
          "text": "ในวันนั้น เขาแต่งตั้งบางคนให้ดูแลห้องสำหรับพัสดุ ของบริจาค ผลไม้รุ่นแรก ส่วนสิบชักหนึ่ง ให้รวบรวมส่วนแบ่งซึ่งกำหนดไว้ในพระราชบัญญัติสำหรับปุโรหิตและคนเลวีเข้ามาไว้ในนั้น ตามไร่นาในหัวเมืองเหล่านั้น เพราะยูดาห์เปรมปรีดิ์ด้วยเรื่องบรรดาปุโรหิต และคนเลวีผู้ปรนนิบัติอยู่นั้น"
        },
        {
          "name": "Nehemiah 12:45",
          "verse": 45,
          "text": "และทั้งพวกนักร้องและพวกเฝ้าประตูได้ทำการปรนนิบัติพระเจ้าของเขาและทำการชำระให้บริสุทธิ์ ตามพระบัญชาของดาวิดและของซาโลมอนราชโอรสของพระองค์"
        },
        {
          "name": "Nehemiah 12:46",
          "verse": 46,
          "text": "เพราะในสมัยดาวิดและอาสาฟในดึกดำบรรพ์นั้นมีหัวหน้าพวกนักร้อง และมีบทเพลงสรรเสริญ และบทเพลงโมทนาพระคุณพระเจ้า"
        },
        {
          "name": "Nehemiah 12:47",
          "verse": 47,
          "text": "และอิสราเอลทั้งปวงในสมัยของเศรุบบาเบลและในสมัยของเนหะมีย์ ได้ให้ส่วนแบ่งตามความต้องการทุกวันแก่นักร้องและคนเฝ้าประตู และเขาได้กันส่วนบริสุทธิ์ของคนเลวีไว้ต่างหาก และคนเลวีได้กันส่วนของลูกหลานอาโรนไว้ต่างหาก  "
        }
      ]
    },
    {
      "name": "Nehemiah 13",
      "chapter": 13,
      "verses": [
        {
          "name": "Nehemiah 13:1",
          "verse": 1,
          "text": "ในวันนั้น เขาอ่านหนังสือของโมเสสให้ประชาชนฟัง และเขาพบที่มีเขียนไว้ว่า ไม่ควรให้คนอัมโมนหรือคนโมอับเข้าไปในที่ชุมนุมของพระเจ้าเป็นนิตย์"
        },
        {
          "name": "Nehemiah 13:2",
          "verse": 2,
          "text": "เพราะเขามิได้เอาอาหารและน้ำมาต้อนรับคนอิสราเอล แต่ได้จ้างบาลาอัมให้มาต่อต้านและแช่งเขา แต่พระเจ้าของเราทรงเปลี่ยนคำแช่งเป็นพร"
        },
        {
          "name": "Nehemiah 13:3",
          "verse": 3,
          "text": "และอยู่มาเมื่อประชาชนได้ยินพระราชบัญญัติ เขาก็แยกอิสราเอลออกเสียจากคนต่างด้าวทั้งปวง"
        },
        {
          "name": "Nehemiah 13:4",
          "verse": 4,
          "text": "ก่อนหน้านี้ เอลียาชีบปุโรหิตผู้ได้รับการแต่งตั้งให้ดูแลห้องในพระนิเวศของพระเจ้าของเรา และผู้เกี่ยวพันกับโทบีอาห์"
        },
        {
          "name": "Nehemiah 13:5",
          "verse": 5,
          "text": "ได้จัดห้องใหญ่ห้องหนึ่งให้โทบีอาห์ เป็นห้องที่แต่ก่อนใช้เก็บธัญญบูชา กำยาน เครื่องใช้ต่างๆ และสิบชักหนึ่งที่เป็นข้าว น้ำองุ่นใหม่ และน้ำมัน ซึ่งเขาให้ไว้ตามบัญญัติให้แก่คนเลวี นักร้อง คนเฝ้าประตูและของบริจาคสำหรับปุโรหิต"
        },
        {
          "name": "Nehemiah 13:6",
          "verse": 6,
          "text": "เมื่อเกิดเรื่องนี้ข้าพเจ้ามิได้อยู่ในเยรูซาเล็ม เพราะในปีที่สามสิบสองแห่งรัชกาลอารทาเซอร์ซีสกษัตริย์แห่งบาบิโลนนั้น ข้าพเจ้าได้ไปเฝ้ากษัตริย์ และอีกไม่กี่วันข้าพเจ้าก็ทูลลากษัตริย์"
        },
        {
          "name": "Nehemiah 13:7",
          "verse": 7,
          "text": "และมายังเยรูซาเล็ม แล้วข้าพเจ้าจึงทราบความชั่วร้ายซึ่งเอลียาชีบได้กระทำเพื่อโทบีอาห์ คือจัดห้องภายในบริเวณพระนิเวศของพระเจ้าให้เขา"
        },
        {
          "name": "Nehemiah 13:8",
          "verse": 8,
          "text": "ข้าพเจ้าโกรธนัก และข้าพเจ้าก็โยนเครื่องแต่งเรือนทั้งสิ้นของโทบีอาห์ออกเสียจากห้อง"
        },
        {
          "name": "Nehemiah 13:9",
          "verse": 9,
          "text": "แล้วข้าพเจ้าสั่งให้เขาชำระห้อง และข้าพเจ้าก็นำเครื่องใช้ประจำพระนิเวศของพระเจ้า ทั้งธัญญบูชากับกำยานกลับมาไว้ที่นั่นอีก"
        },
        {
          "name": "Nehemiah 13:10",
          "verse": 10,
          "text": "และข้าพเจ้ายังทราบอีกว่า ส่วนของคนเลวีนั้น เขาก็ไม่ได้มอบให้ เพราะฉะนั้นคนเลวีและนักร้องผู้ปฏิบัติการงาน ต่างก็หนีกลับไปยังไร่นาของตน"
        },
        {
          "name": "Nehemiah 13:11",
          "verse": 11,
          "text": "ข้าพเจ้าจึงต่อว่าเจ้าหน้าที่และพูดว่า “ทำไมจึงทอดทิ้งพระนิเวศของพระเจ้าเสีย” ข้าพเจ้าจึงรวบรวมเขากลับมา และตั้งเขาไว้ตามตำแหน่งของเขาอีก"
        },
        {
          "name": "Nehemiah 13:12",
          "verse": 12,
          "text": "และยูดาห์ทั้งปวงได้นำสิบชักหนึ่งที่เป็นข้าว น้ำองุ่นใหม่ และน้ำมันเข้ามายังเรือนพัสดุ"
        },
        {
          "name": "Nehemiah 13:13",
          "verse": 13,
          "text": "ข้าพเจ้าได้แต่งตั้งคนให้ดูแลเรือนพัสดุคือ เชเลมิยาห์ปุโรหิต ศาโดกธรรมาจารย์ และเปดายาห์แห่งคนเลวี และผู้ช่วยของเขาคือ ฮานันบุตรชายศักเกอร์ ผู้เป็นบุตรชายมัทธานิยาห์ เพราะนับได้ว่าเขาสัตย์ซื่อ และหน้าที่ของเขาคือแจกจ่ายแก่พวกพี่น้อง"
        },
        {
          "name": "Nehemiah 13:14",
          "verse": 14,
          "text": "“โอ ข้าแต่พระเจ้าของข้าพระองค์ เกี่ยวกับเรื่องนี้ขอทรงระลึกถึงข้าพระองค์ และขออย่าทรงลบล้างการที่ดีทั้งหลายของข้าพระองค์ที่ข้าพระองค์ได้กระทำ เพื่อพระนิเวศของพระเจ้าของข้าพระองค์ และเพื่อการปรนนิบัติในที่นั้น”"
        },
        {
          "name": "Nehemiah 13:15",
          "verse": 15,
          "text": "ครั้งนั้นในยูดาห์ ข้าพเจ้าเห็นคนย่ำน้ำองุ่นในวันสะบาโต และนำฟ่อนข้าวเข้ามาบรรทุกหลังลา ทั้งน้ำองุ่น ผลองุ่น มะเดื่อ และภาระทุกอย่าง ซึ่งเขานำมายังเยรูซาเล็มในวันสะบาโต ข้าพเจ้าได้ตักเตือนเขาในวันที่เขาทั้งหลายขายอาหาร"
        },
        {
          "name": "Nehemiah 13:16",
          "verse": 16,
          "text": "และมีคนชาวไทระอาศัยอยู่ในเมืองได้นำปลาและสินค้าทุกอย่างเข้ามาขายในวันสะบาโตแก่ประชาชนยูดาห์ และในเยรูซาเล็ม"
        },
        {
          "name": "Nehemiah 13:17",
          "verse": 17,
          "text": "แล้วข้าพเจ้าได้ต่อว่าพวกขุนนางแห่งยูดาห์ และพูดกับเขาว่า “ทำไมท่านทั้งหลายกระทำความชั่วร้ายเช่นนี้ กระทำให้วันสะบาโตเป็นมลทิน"
        },
        {
          "name": "Nehemiah 13:18",
          "verse": 18,
          "text": "บรรพบุรุษของท่านมิได้กระทำเช่นนี้หรือ และพระเจ้าของเรามิได้ทรงนำเหตุร้ายทั้งสิ้นให้ตกอยู่บนเราและบนเมืองนี้หรือ ท่านยังจะนำพระพิโรธยิ่งกว่านั้นมาเหนืออิสราเอลด้วยการกระทำให้วันสะบาโตเป็นมลทิน”"
        },
        {
          "name": "Nehemiah 13:19",
          "verse": 19,
          "text": "และอยู่มาพอเริ่มมืดที่ประตูเมืองเยรูซาเล็มก่อนวันสะบาโต ข้าพเจ้าได้บัญชาให้ปิดประตูเมือง และสั่งว่า ไม่ให้เปิดจนกว่าจะพ้นวันสะบาโตแล้ว และข้าพเจ้าก็ตั้งข้าราชการบางคนของข้าพเจ้าให้ดูแลประตูเมือง ว่าไม่ให้นำภาระสิ่งใดเข้ามาในวันสะบาโต"
        },
        {
          "name": "Nehemiah 13:20",
          "verse": 20,
          "text": "แล้วพวกพ่อค้าและพวกขายสินค้าทุกชนิดค้างอยู่นอกเยรูซาเล็มหนหนึ่ง หรือสองหน"
        },
        {
          "name": "Nehemiah 13:21",
          "verse": 21,
          "text": "ข้าพเจ้าได้ตักเตือนเขา และพูดกับเขาว่า “ทำไมท่านมานอนอยู่ข้างกำแพงเมือง ถ้าท่านทำอีกข้าพเจ้าจะจับท่าน” ตั้งแต่คราวนั้นมาเขาก็ไม่มาอีกในวันสะบาโต"
        },
        {
          "name": "Nehemiah 13:22",
          "verse": 22,
          "text": "และข้าพเจ้าบัญชาคนเลวีให้ชำระตัวเขาและมาเฝ้าประตูเมือง เพื่อรักษาวันสะบาโตให้บริสุทธิ์ “โอ ข้าแต่พระเจ้าของข้าพระองค์ ขอพระองค์ทรงระลึกถึงข้าพระองค์ในเรื่องนี้ด้วย และขอทรงไว้ชีวิตข้าพระองค์ตามความยิ่งใหญ่แห่งความเมตตาของพระองค์”"
        },
        {
          "name": "Nehemiah 13:23",
          "verse": 23,
          "text": "ในสมัยนั้นข้าพเจ้าได้เห็นพวกยิวผู้ได้แต่งงานกับหญิงชาวอัชโดด อัมโมนและโมอับ"
        },
        {
          "name": "Nehemiah 13:24",
          "verse": 24,
          "text": "และเด็กของเขาครึ่งหนึ่งพูดภาษาอัชโดด เขาพูดภาษาฮีบรูไม่ได้ แต่พูดภาษาชนชาติของเขาแต่ละพวก"
        },
        {
          "name": "Nehemiah 13:25",
          "verse": 25,
          "text": "ข้าพเจ้าได้โต้แย้งกับเขา และแช่งเขา และเฆี่ยนตีเขาบางคนและดึงผมของเขาออก และข้าพเจ้ากระทำให้เขาปฏิญาณในพระนามของพระเจ้า ด้วยข้าพเจ้ากล่าวว่า “เจ้าทั้งหลายอย่ายกบุตรสาวของเจ้าให้แก่บุตรชายของเขา หรือรับบุตรสาวของเขาให้แก่บุตรชายของเจ้า หรือตัวเจ้าเอง"
        },
        {
          "name": "Nehemiah 13:26",
          "verse": 26,
          "text": "ซาโลมอนกษัตริย์แห่งอิสราเอล มิได้ทำบาปด้วยเรื่องหญิงอย่างนี้หรือ ท่ามกลางหลายประชาชาติไม่มีกษัตริย์ใดเหมือนพระองค์ และพระเจ้าของพระองค์ก็ทรงรักพระองค์ และพระเจ้าทรงกระทำให้พระองค์เป็นกษัตริย์เหนืออิสราเอลทั้งปวง ถึงกระนั้นก็ดี แม้เป็นพระองค์หญิงต่างชาติก็เป็นเหตุให้พระองค์ทรงทำบาป"
        },
        {
          "name": "Nehemiah 13:27",
          "verse": 27,
          "text": "ควรหรือที่เราจะฟังเจ้าและกระทำความชั่วร้ายใหญ่ยิ่งนี้ทั้งสิ้น และประพฤติละเมิดต่อพระเจ้าของเราด้วยการแต่งงานกับหญิงต่างชาติ”"
        },
        {
          "name": "Nehemiah 13:28",
          "verse": 28,
          "text": "บุตรชายคนหนึ่งของโยยาดา ผู้เป็นบุตรชายเอลียาชีบมหาปุโรหิต เป็นบุตรเขยของสันบาลลัท ชาวโฮโรนาอิม เพราะฉะนั้นข้าพเจ้าจึงขับไล่เขาไปเสียจากข้าพเจ้า"
        },
        {
          "name": "Nehemiah 13:29",
          "verse": 29,
          "text": "“โอ ข้าแต่พระเจ้าของข้าพระองค์ ขอทรงระลึกถึงเขาทั้งหลาย เพราะว่าเขาทั้งหลายได้กระทำให้การเป็นปุโรหิต และพันธสัญญาของพวกปุโรหิตและคนเลวีเป็นมลทิน”"
        },
        {
          "name": "Nehemiah 13:30",
          "verse": 30,
          "text": "ดังนี้แหละ ข้าพเจ้าได้ชำระเขาจากคนต่างด้าวทุกคน และข้าพเจ้าได้ตั้งหน้าที่ของบรรดาปุโรหิตและคนเลวีต่างก็ประจำงานของตน"
        },
        {
          "name": "Nehemiah 13:31",
          "verse": 31,
          "text": "ข้าพเจ้าได้จัดให้หาฟืนถวายตามเวลากำหนดและสำหรับผลรุ่นแรกด้วย “โอ ข้าแต่พระเจ้าของข้าพระองค์ ขอทรงระลึกถึงข้าพระองค์ให้เกิดผลดีเถิด”   "
        }
      ]
    }
  ]
}